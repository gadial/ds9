<!DOCTYPE html>
<html lang="he" dir="rtl"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>עונה 4 פרק 16 - Bar Association | גדי רואה DS9</title>
<meta name="generator" content="Jekyll v3.8.5" />
<meta property="og:title" content="עונה 4 פרק 16 - Bar Association" />
<meta property="og:locale" content="en_US" />
<meta name="description" content="עוד פרק פרנגים מוצלח, וספציפית פרק רום מוצלח. ומה שטוב פה במיוחד הוא שהפרק הולך בצורה די בוטחת על הקו הדק שבין פרק הומוריסטי (וככזה, זה פרק מבדר למדי) ובין דרמה רצינית לגמרי, שנותנת לנו עוד מבט על כמה דפוקה החברה הפרנגית וכמה זה בעצם לא כל כך שונה ממה שקורה אצלנו." />
<meta property="og:description" content="עוד פרק פרנגים מוצלח, וספציפית פרק רום מוצלח. ומה שטוב פה במיוחד הוא שהפרק הולך בצורה די בוטחת על הקו הדק שבין פרק הומוריסטי (וככזה, זה פרק מבדר למדי) ובין דרמה רצינית לגמרי, שנותנת לנו עוד מבט על כמה דפוקה החברה הפרנגית וכמה זה בעצם לא כל כך שונה ממה שקורה אצלנו." />
<link rel="canonical" href="/ds9/S04/E16/Bar_Association" />
<meta property="og:url" content="/ds9/S04/E16/Bar_Association" />
<meta property="og:site_name" content="גדי רואה DS9" />
<meta property="og:type" content="article" />
<meta property="article:published_time" content="2017-01-08T21:34:14+02:00" />
<script type="application/ld+json">
{"@type":"BlogPosting","datePublished":"2017-01-08T21:34:14+02:00","mainEntityOfPage":{"@type":"WebPage","@id":"/ds9/S04/E16/Bar_Association"},"url":"/ds9/S04/E16/Bar_Association","description":"עוד פרק פרנגים מוצלח, וספציפית פרק רום מוצלח. ומה שטוב פה במיוחד הוא שהפרק הולך בצורה די בוטחת על הקו הדק שבין פרק הומוריסטי (וככזה, זה פרק מבדר למדי) ובין דרמה רצינית לגמרי, שנותנת לנו עוד מבט על כמה דפוקה החברה הפרנגית וכמה זה בעצם לא כל כך שונה ממה שקורה אצלנו.","headline":"עונה 4 פרק 16 - Bar Association","dateModified":"2017-01-08T21:34:14+02:00","@context":"https://schema.org"}</script>
<!-- End Jekyll SEO tag -->
<link rel="stylesheet" href="/ds9/assets/main.css">
  <link rel="stylesheet" href="/ds9/assets/css/general.css">
  <link rel="stylesheet" href="/ds9/assets/css/dialogue.css">
  <link rel="stylesheet" href="/ds9/assets/css/guide.css">
  <link rel="stylesheet" href="/ds9/assets/css/moments.css">
  <link rel="stylesheet" href="/ds9/assets/css/gallery.css"><link type="application/atom+xml" rel="alternate" href="/ds9/feed.xml" title="גדי רואה DS9" /></head>
<body><header class="site-header" role="banner">

  <div class="wrapper"><a class="site-title" rel="author" href="/ds9/">גדי רואה DS9</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/ds9/about/">אודות</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">עונה 4 פרק 16 - Bar Association</h1>
    <p class="post-meta">
      <time class="dt-published" datetime="2017-01-08T21:34:14+02:00" itemprop="datePublished">Jan 8, 2017
      </time></p>
  </header>

<table class="post_nav">
  <tr>
    <td class="prev">
      
      <div>הפוסט הקודם</div><div><a href="/ds9/S04/E15/Sons_of_Mogh">עונה 4 פרק 15 - Sons of Mogh</a></div>
      
    </td>
    <td class="curr">

<img class="screenshot" src="/ds9/assets/img/reviews/S04E16/Header"  />
</td>    
    <td class="next">
    
      <div>הפוסט הבא</div><div><a href="/ds9/S04/E17/Accession">עונה 4 פרק 17 - Accession</a></div>
    
    </td>
  </tr>
</table>

<div class="post-content e-content" itemprop="articleBody">
    <p>עוד פרק פרנגים מוצלח, וספציפית פרק רום מוצלח. ומה שטוב פה במיוחד הוא שהפרק הולך בצורה די בוטחת על הקו הדק שבין פרק הומוריסטי (וככזה, זה פרק מבדר למדי) ובין דרמה רצינית לגמרי, שנותנת לנו עוד מבט על כמה דפוקה החברה הפרנגית וכמה זה בעצם לא כל כך שונה ממה שקורה אצלנו.</p>

<p>אנחנו בכלל מתחילים עם וורף ודקס שחוזרים מאיזו משימה על הדיפיינט. נראה שוורף השתלט על הספינה לגמרי: בעוד פלירטוט מבין אינסוף דקס אומרת לו שהוא מאוהב - בדיפיינט, כמובן. אלוהים אדירים תשיגו לעצמכם כבר חדר. מייד אחר כך אנחנו קופצים לעוד סשן של “באשיר ואו’ברייאן מחופשים בדרך להולודק” שכבר הופך למסורת - הפעם לבוש אירי של ימי הביניים או משהו הזוי דומה. ורק אחרי ההפוגות הקומיות הללו מגיעים הפרנגים. הבנתם? בני האדם הפכו להיות ההפוגה הקומית בפרקי פרנגים.</p>

<p>כי המצב אצל רום וקווארק לא משהו. הפאב סובל מאיזה סוג של צום רמדאן באג’ורי, ורום סובל מאיזו דלקת באוזן שקווארק מתעקש להתעלם ממנה גם בזמן שליטה (ליטה - נערת דאבו, חברה של באשיר, שימשה בתור אחד המארחים של גלגול-דקס ב-Facets) אומרת לו לעזור, וזה נגמר בכך שרום קורס (אחרי שקורה הדבר המוזר שבתמונה). ליטה שואלת את קווארק אם הוא לא הולך לעשות משהו וקווארק עונה שלהלין את השכר שלו. ידענו שקווארק נוגש עבדים, אבל לכבוד הפרק הזה מקצינים את העניין ולכן כבר עכשיו ברור לאן זה ילך.</p>

<p>באשיר מטפל ברום צ’יק צ’ק אבל מזהיר אותו שאם הוא לא היה מטפל בדלקת הזו בקרוב הוא כבר היה במכירה הפומבית של החיים הבאים שלו ותוהה למה לקחו לו שבועיים (והתעלפות) כדי לבוא. רום מתחיל לצטט את חוזה העבודה הדרקוני אצל קווארק. כשבאשיר אומר שנשמע שהוא צריך חוזה טוב יותר, רום אומר שכל חוזי העבודה הפרנגיים הם זהים. ואז באשיר מציע לרום, חצי בבדיחה, להקים איגוד. רום דווקא עונה היטב - הפרנגים לא רוצים להפסיק את הניצול, רק להפוך להיות המנצלים.</p>

<p>כבר בשלב הזה נשאלת השאלה - איך באמת קרה שאין אצל הפרנגים התאגדויות כלשהן? ברור שיש פה טאבו חברתי, בדומה לטאבו שקיים על נשים שמרוויחות כסף. ברור גם שהטאבו הזה נאכף בשתי רמות - התודעתית, והכוחנית. ברמה התודעתית יש לנו את “לא רוצים להפסיק לנצל, רוצים להפוך למנצלים” וסתם תחושות “זה פשוט אסור להתאגד”, וברמה הכוחנית - ובכן, ראינו ב-Family Business שיש סוג של משטרה פרנגית, ה-FCA, עם נציג בשם בראנט שהוא כל מה שהיינו מצפים לו מפרנגי בתפקיד כמו זה. אפשר כבר בשלב הזה לנחש ולקוות שנראה אותם שוב כאן, כשיגיע הזמן לדיכוי כוחני.</p>

<p>עדיין, הניחוש הסביר הוא שהפרנגים כן מתאחדים ומאתגדים, רק באופן מחתרתי, ושעסקאות שמבוססות על ההתאגדויות הללו נחתמות בשקט. אם הפרק חכם, זה הכיוון שאליו הוא ילך (כמו ב-Prophet Motive, כך גם כאן לא סביר לצפות שנראה שינוי בחברה הפרנגית כתוצאה ממה שהולך פה).</p>

<p>אבל לפני שרום מתחיל לארגן את מרד העבדים שלו, תראו את פיסת הדיאלוג הזו בינו ובין ליטה! לתייג מייד תחת “לא מאמין שהם עשו את זה!” יותר פורץ דרך מהנשיקה של Rejoined!</p>

<p>Rom: It’s not Quark’s fault that I got sick. I forgot to get my bimonthly ear scan. And besides, I’ve probably been getting too much oo-mox.
Leeta: Really? Who’s the lucky female?
Rom: No female. Just me.
Leeta: I’m sorry.
Rom: Sorry enough to do something about it?</p>

<p>ליטה מן הסתם מתחמקת אבל זה לא העניין - נראה לי שזה האזכור הראשון של אוננות בסטאר טראק לדורותיו, ואולי בכלל במד”ב טלוויזיוני לדורותיו? צריך לבדוק את זה. זה חשוב! מאוד! אז מה אם במקום לדבר על אוננות זה על הדבר הקריפי הזה שפרנגים עושים עם האוזניים!</p>

<p>הקש ששובר את גב הגמל הרומי הוא שקווארק מחליט להכריז, עקב חודש הרמדאן, על קיצוץ שכר כולל, ודי ברור לכולם שהרמדאן הוא סתם תירוץ. רום מנסה להוריד את קווארק מהעסק ללא הצלחה, ואחרי שהוא שולף את קלף ה-Brother קווארק מזהיר אותו שבפאב אין אחים, הוא המעסיק ורום העובד שלו, ובכלל הוא מצטער שהוא לא נולד בן יחיד. אאוץ’.</p>

<p>בינתיים וורף ודקס ממשיכים לספק הפוגה קומית כשהם חוזרים מאימון, דקס ממשיכה לפלרטט ואילו וורף מתחיל להרביץ לתקרה ומגלה גנב שהסתנן לו לחדר. ברגע שלאחר מכן הגנב מועף על השולחן של אודו ויש לנו את הפיצוץ השבועי שלהם, כשוורף דורש הסבר איך גנבים נכנסים לו לחדר מלכתחילה. הסדרה בעצם שמה סוף סוף על השולחן את מה שהתלוננתי עליו שוב ושוב כבר מעונה 1 - כמה שהאבטחה של DS9 נראית עלובה. הזכירו את זה קודם, אבל עכשיו אשכרה משווים ל-TNG בעזרת וורף, שעונה ל”דברים כאלו קורים” של אודו ב”הם לא קרו על האנטרפרייז”. ואז אודו שולף טאבלט ומתחיל להזכיר פרקי TNG שבהם זה כן קרה. אוי, אני מאוד אוהב את ההפוגות הקומיות בפרק הזה.</p>

<p>ובכן, רום מצליח להקים את האיגוד שלו בקרב אנשי הפאב (שכוללים פרנגים ועוד בחורות). כמובן, קודם כל הם מפחדים פחד מוות רק מעצם אזכור המילה, אבל רום - ובכן, מצליח לשכנע בתור מישהו עם כריזמה, ברמה אלמנטרית כלשהי. זו כמובן הפעם הראשונה בסדרה שנותנים לו להגיע לסיטואציה כזו, אז מייד עולה התהיה מה יהיה בסוף הפרק - האם תהיה לנו חזרה לסטטוס-קוו? כי עושה הרושם שרום של סוף הפרק יהיה חייב להיות שונה מזה של תחילתו (בהמשך טבעי לתהליך שעובר עליו עוד מאז Heart of Stone).</p>

<p>רום הנלהב חוזר אל באשיר כדי להשוויץ, ובאשיר קצת מבוהל ומנסה להסביר לרום שהוא רק דיבר באופן תיאורטי. למרבה המזל או’ברייאן נמצא בסביבה באותו רגע ונותן לו נאום מוטיבציה נלהב עם סיפור היסטורי על קרוב משפחתו שעמד בראש שביתת כורי הפחם של 1902. הידעתם שלשון או’ברייאן הייתה הלוויה הגדולה ביותר EVER אחרי שמשו אותו מהנהר שבוע לפני סיום השביתה?</p>

<p>לא קיבלנו מספיק או’ברייאן? אז יש לנו מייד אחר כך סצינה שלו עם וורף. וורף כרגיל מתלונן על המערכות שלא מתפקדות ואו’ברייאן מסביר לו שזה הקטע הקטן הזה של לערבב טכנולוגיות קרדסיות, באג’וריות ושל הפדרציה. ממשקים זה רוע. וורף לא מבין איך או’ברייאן לא משתגע, מה שמוביל לאחת משורות המחץ הטובות עד כה בסדרה:</p>

<p>Worf: How do you tolerate working in this environment?
O’Brien: Well, it’s a lot easier than working on the Enterprise.
Worf: Easier? The Enterprise never had these kind of problems.
O’Brien: Tell me about it. Have you any idea how bored I used to get sitting in the transporter room waiting for something to break down?</p>

<p>לגמרי הקומיקס של Chief O’Brien at Work הרבה לפני שהוא היה קיים.</p>

<p>לעזאזל, אנחנו צריכים עוד פרקי או’ברייאן. אבל הוא כיפי גם בתור דמות משנה - בפרק הזה כל דמויות המשנה היו כיפיות.</p>

<p>חזרה אל רום - האם האיגוד עושה רושם על קווארק? כמובן שלא. הוא צוחק להם בפרצוף. אז אין לאיגוד ברירה אלא להתחיל לעשות צרות. קווארק מנסה להסתדר עם מלצרים הולוגרפיים דפקטיביים, ובינתיים אנשי האיגוד עומדים בחוץ ומשחדים לקוחות לא להיכנס. באופן די מוזר, לאנשי התחנה מספיק אכפת מזה כדי שתהיה להם דעה - אודו למשל תומך בקווארק דווקא אבל לא מתכנן לנקוף אצבע כדי לעזור לו (וסיסקו ממילא לא מרשה לו). באשיר ואו’ברייאן מציצים לראות מי כן נכנסים אל קווארק ואו’ברייאן מזדעק כשהוא רואה את וורף נכנס, וברגע הבא הוא, וורף ובאשיר בכלא אחרי שהלכו מכות. זה כבר גובל בהזוי, אבל כנראה מלמד אותנו עוד קצת על כמה שוורף כבר הגיע לקצה גבול העצבים שלו.</p>

<p>בשלב הזה נמאס לסיסקו לגמרי והוא עושה את מה שהוא תמיד עושה - סוחט את קווארק. אתם מבינים, DS9 הייתה מאוד סלחנית לכל מני עניינים כמו החשמל שצורך ההולודק של קווארק ועוד שאר דברים כאלו. אבל הם עשויים להתחרט ולהתחיל לדרוש את הכסף על זה. רטרואקטיבית. בקיצור, לקווארק אין ברירה והוא חייב להגיע להסכם עם השובתים. בקושי עבר חצי פרק וכבר נראה שרום ניצח…? ברור שזה לא ייגמר כל כך פשוט.</p>

<p>ובכן, קווארק עדיין לא מוכן להיכנע לגמרי. הוא נוקט בשיטות פרנגיות למהדרין - מנסה לשחד את רום. ולא מצליח, כי רום מתחיל לצטט לו מהמניפסט הקומוניסטי. המצב חמור. בשלב הזה כבר ברור שקווארק הפסיד, ולכן הגיע הזמן להכניס למשחק את השחקן הנוסף, הרציני יותר: כשקווארק מגיע לפאב הוא מגלה שם את בראנט, סוכן ה-FCA מ-Family Business. בראנט היה מבדר כבר אז; הוא אבטיפוס של פרנגי “אמיתי”, כזה שבאמת שולט בעניינים ויודע מה הוא עושה ורוצה כסף והרבה ומציית לעקרונות הפרנגיים הבסיסיים. אם הוא בא לטפל בסיטואציה, זה אומר שזה לא יגמר טוב. והוא בא מלווה עם כל מני טרולים עושי דברו, אז בכלל.</p>

<p>בשלב הראשון בראנט פשוט הולך אל השובתים ונותן להם נאום צעקות-עם-טרולים-ברקע. זה מאוד מרשים, אבל אחרי שהוא מסתלק רום נותן להם נאום צעקות-בלי-טרולים-ברקע שהוא מרשים לא פחות והמוראל לא נשבר. אז עכשיו הגיע הזמן לאלימות. קווארק רץ להזהיר את רום שהוא בצרות, אבל רום בשלו, עקשן כמו פיל. אז קווארק הולך לבקש מבראנט עוד עזרה. בראנט מסביר שאין לו שום כוונה לפוצץ במכות את רום כי הדבר האחרון שהם צריכים הוא קדוש מעונה. לכן צריך לפוצץ במכות מישהו שקרוב אל רום. קווארק מציע את ליטה, אבל בראנט לא מתלהב. יש לו בראש מטרה יותר טובה. קווארק המסכן עוד מגמגם שהוא בצד של בראנט, ובראנט מאוד נהנה לצטט את אלניס מוריסט בתגובה (חייבים להודות שזה יותר קולע מאשר אינסוף כפיות כשצריך סכין). עם ההבעה המרושעת של בראנט ושני הטרולים ברקע, הוא אפילו נראה מפחיד. לשניה אחת אנחנו מקבלים את תחושת ה”איך הפרנגים היו יכולים להיות אויבים מפחידים של הפדרציה אלמלא TNG לא פישלו כל כך בגדול איתם”.</p>

<p>כמה פעמים בסדרה הזו קווארק כבר הגיע לסף מוות? מי סופר? אבל כמובן שהוא שורד. והמכות מספיקות כדי לשבור אותו סופית - הוא מסכים להתפשר עם רום ולהיענות לתנאים שלו, אבל כמובן שהם יצטרכו לעשות את זה בצורה כזו שייראה כאילו קווארק ניצח, והתשלומים יהיו בשחור ומוחבאים מה-FCA, והאיגוד של רום יפורק. לזה רום מסכים, וזה הפתרון ההגיוני כאן - רום לא באמת יכול לשנות את החברה הפרנגית ביום אחד, והפרנגים באמת שלא יתנו לתועבה כזו לעבור. זה פתרון סביר בהחלט לפרק.</p>

<p>ואנחנו מסיימים עם שתי דמויות שעוברות שינויים. וורף נמלט מהתחנה ועובר לגור על הדיפיינט - האם זה באמת יהיה שיפור בשבילו? הבה ונקווה. ומה עם רום? הוא מגיע לפאב בבגדים חדשים, דורש משקה וטוען שהוא לקוח, לא עובד. הוא נטש את הפאב והצטרף לצוות התחנה בתור טכנאי - שזה, תכל’ס, התפקיד הסביר עבורו, בדיוק כמו שנוג מתאים לאקדמיה. מנקודת מבטו של רום, הוא מרוויח בגדול - הוא הבין עד כמה ההשפעה של קווארק עליו רעה וכמה הוא עוצר אותו, והדרך היחידה לשיקום סביר של מערכת היחסים שלהם היא שהוא יהיה בלתי תלוי בו. ומנקודת מבטו של קווארק? הוא מעוצבן, הו, כמה שהוא מעוצבן. טוב מאוד.</p>

</div><a class="u-url" href="/ds9/S04/E16/Bar_Association" hidden></a>
</article>

      </div>
    </main><footer class="site-footer h-card">
  <data class="u-url" href="/ds9/"></data>

  <div class="wrapper">

    <h2 class="footer-heading">גדי רואה DS9</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">גדי רואה DS9</li><li><a class="u-email" href="mailto:gadial@gmail.com">gadial@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://www.facebook.com/GadiWatchesDS9"><svg class="svg-icon"><use xlink:href="/ds9/assets/minima-social-icons.svg#facebook"></use></svg> <span class="username">GadiWatchesDS9</span></a></li></ul>
</div>

      <div class="footer-col footer-col-3">
        <p>יומן צפיה ב&quot;חלל עמוק 9&quot;</p>
      </div>
    </div>

  </div>

</footer>
</body>

</html>
