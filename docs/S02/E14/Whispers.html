<!DOCTYPE html>
<html lang="he" dir="rtl"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>עונה 2 פרק 14- Whispers | גדי רואה DS9</title>
<meta name="generator" content="Jekyll v3.8.5" />
<meta property="og:title" content="עונה 2 פרק 14- Whispers" />
<meta property="og:locale" content="en_US" />
<meta name="description" content="פרק מצוין, שיכול להתמודד בכבוד עם כל פרק דומה שיצא לי לראות, גם בסדרות אחרות. ובנוסף לכך, פרק שסובב סביב או’ברייאן באופן מוחלט ויוצא כל כך מוצלח? זה רק מראה כמה יש לדמות, ולשחקן, להציע." />
<meta property="og:description" content="פרק מצוין, שיכול להתמודד בכבוד עם כל פרק דומה שיצא לי לראות, גם בסדרות אחרות. ובנוסף לכך, פרק שסובב סביב או’ברייאן באופן מוחלט ויוצא כל כך מוצלח? זה רק מראה כמה יש לדמות, ולשחקן, להציע." />
<link rel="canonical" href="/ds9/S02/E14/Whispers" />
<meta property="og:url" content="/ds9/S02/E14/Whispers" />
<meta property="og:site_name" content="גדי רואה DS9" />
<meta property="og:type" content="article" />
<meta property="article:published_time" content="2014-06-06T22:34:14+03:00" />
<script type="application/ld+json">
{"@type":"BlogPosting","datePublished":"2014-06-06T22:34:14+03:00","mainEntityOfPage":{"@type":"WebPage","@id":"/ds9/S02/E14/Whispers"},"url":"/ds9/S02/E14/Whispers","description":"פרק מצוין, שיכול להתמודד בכבוד עם כל פרק דומה שיצא לי לראות, גם בסדרות אחרות. ובנוסף לכך, פרק שסובב סביב או’ברייאן באופן מוחלט ויוצא כל כך מוצלח? זה רק מראה כמה יש לדמות, ולשחקן, להציע.","headline":"עונה 2 פרק 14- Whispers","dateModified":"2014-06-06T22:34:14+03:00","@context":"https://schema.org"}</script>
<!-- End Jekyll SEO tag -->
<link rel="stylesheet" href="/ds9/assets/main.css">
  <link rel="stylesheet" href="/ds9/assets/css/general.css">
  <link rel="stylesheet" href="/ds9/assets/css/dialogue.css">
  <link rel="stylesheet" href="/ds9/assets/css/guide.css">
  <link rel="stylesheet" href="/ds9/assets/css/moments.css">
  <link rel="stylesheet" href="/ds9/assets/css/gallery.css"><link type="application/atom+xml" rel="alternate" href="/ds9/feed.xml" title="גדי רואה DS9" /></head>
<body><header class="site-header" role="banner">

  <div class="wrapper"><a class="site-title" rel="author" href="/ds9/">גדי רואה DS9</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/ds9/about/">אודות</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">עונה 2 פרק 14- Whispers</h1>
    <p class="post-meta">
      <time class="dt-published" datetime="2014-06-06T22:34:14+03:00" itemprop="datePublished">Jun 6, 2014
      </time></p>
  </header>

<table class="post_nav">
  <tr>
    <td class="prev">
      
      <div>הפוסט הקודם</div><div><a href="/ds9/S02/E13/Armageddon_Game">עונה 2 פרק 13 – Armageddon Game</a></div>
      
    </td>
    <td class="curr">

<img class="screenshot" src="/ds9/assets/img/reviews/S02E14/Header"  />
</td>    
    <td class="next">
    
      <div>הפוסט הבא</div><div><a href="/ds9/S02/E15/Paradise">עונה 2 פרק 15 – Paradise</a></div>
    
    </td>
  </tr>
</table>

<div class="post-content e-content" itemprop="articleBody">
    <p>פרק מצוין, שיכול להתמודד בכבוד עם כל פרק דומה שיצא לי לראות, גם בסדרות אחרות. ובנוסף לכך, פרק שסובב סביב או’ברייאן באופן מוחלט ויוצא כל כך מוצלח? זה רק מראה כמה יש לדמות, ולשחקן, להציע.</p>

<p>אנחנו מתחילים ישר מהאקשן – או’ברייאן נמלט בחללית אל מעבר לחור התולעת, ומתחיל לשפוך את כל קורותיו אל היומן. יש לו שעה להגיע אל מערכת הפראדה (?) והוא לא בטוח אם הוא בכלל יהיה בחיים כשהיומן יתגלה (?!) ו”הם” כנראה בעקבותיו (?!?) והוא מנסה להסביר לעצמו מה לעזאזל הלך ב-52 השעות האחרונות.</p>

<p>אוקיי, מה לעזאזל הלך ב-52 השעות האחרונות? עם טיזר כזה, רצוי שיהיה טוב.</p>

<p>חוזרים אחורה 52 שעות. או’ברייאן זה עתה חזר ממשימה וקם לפנות בוקר כדי לגלות את אשתו והילדה כבר לבושים ואוכלים ארוחת בוקר. מוזר, אבל מילא. עושה רושם שאו’ברייאן בילה שבוע אצל אותם “פראדה” בהכנות לקראת שיחות שלום שאמורות להתקיים בתחנה, משהו עם מלחמת אזרחים בין האימפריה והמורדים, אבל קייקו מסתלקת עם הילדה לפני שהוא מספיק לסיים משפט.</p>

<p>טוב, אנחנו מניחים שזה לא הולך להיות פרק “או’ברייאן חושד שאשתו בוגדת בו”, מה?</p>

<p>ובכן, לא. גם בעבודה עושה רושם שלא סופרים את או’ברייאן ומתחילים לעבוד בלעדיו ובלי הפיקוח שלו. מי נתן את ההוראה לעשות את זה? סיסקו. וכשאו’ברייאן הזועף הולך להתלונן לסיסקו, הוא רואה את סיסקו מתייעץ עם קייקו. חשוד, חשוד מאוד! ואנחנו עדיין לא בכתוביות הפתיחה!</p>

<p>או’ברייאן הולך לחדר הפיקוד, ואנחנו רואים שלפחות דבר אחד לא משתנה אף פעם – באשיר עדיין מנג’ס לו כרגיל. הפעם על איזו בדיקה רפואית שהוא צריך לעשות. וסיסקו מחרה-מחזיק אחריו ואומר שכולם כבר עשו את זה ומה או’ברייאן מתעכב. וכשאו’ברייאן בא להתלונן לסיסקו על זה שהוא מתערב לו בעסקים, סיסקו מנפנף אותו! ושולח אותו לתקן איזה מהשזהלאיהיה! ואומר שזה נורא חשוב!
מישהו עושה מאו’ברייאן צחוק. זה בטוח.</p>

<p>או’ברייאן עוד מנסה לתחקר את סיסקו על השיחה שלו עם קייקו. הוא מתרץ את זה בכך שלג’ייק יש בעיות בבית הספר. האם או’ברייאן הולך לקנות את זה?</p>

<p>מכאן או’ברייאן המסכן ממשיך לבדיקה הרפואית אצל באשיר. באשיר מתנהג כמו אידיוט מוחלט – שואל את או’ברייאן על חיי המין שלו, מתחקר אותו על בריאות ההורים כשהוא אמור לדעת שאמא של או’ברייאן מתה… לאו’ברייאן כבר מתחיל להימאס והוא מתלהם על איך שכולם הולכים על קליפות ביצים סביבו, כאילו הוא גו… אה, רגע אחד. זה זה! או’ברייאן מתחיל להגיד שנפל לו האסימון ומשהו משובש אצלו ולכן – אבל אז באשיר עוצר את הבדיקה ואומר שאו’ברייאן עבר אותה בהצלחה יתרה. טוב, אז גם לא זה.</p>

<p>אגב, גם באשיר וגם סיסקו, אחרי שאו’ברייאן עוזב אותם, נועצים מבט בטאבלט שהם מחזיקים ביד ונראים מוזר מאוד. קיוויתי שזה יהיה מוטיב שיימשך לאורך כל הפרק, אבל זה די נעצר שם, לצערי.
האדם היחיד בתחנה שעדיין מתנהג נורמלי לאו’ברייאן הוא ג’ייק סיסקו שמבקש ממנו עזרה בלבנות טכנובלהבלה כלשהו, מה שגורם לאו’ברייאן להיזכר בימי נעוריו העליזים. או’ברייאן שמח לעזור לג’ייק בפרט בהתחשב בכך שלג’ייק יש בעיות בבית הספר… אה, רגע, אין לו? ככה זה?</p>

<p>לאו’ברייאן כבר ברור שיש כאן בעיה, ושסיסקו שלח אותו לעבוד על המהשזהלאיהיה רק כדי להרחיק אותו מההכנות לועידת השלום. אז או’ברייאן מראה להם מי הבוס והולך לשם בכל זאת! רק כדי שסיסקו-את-קירה ירחיקו אותו משם בתואנה שאסור לאף אחד להיכנס! ומייד אחר כך או’ברייאן מציץ ורואה מישהו נכנס! משהו כאן לא בסדר!</p>

<p>וזה הולך ומצטבר… ג’ייק הוא עדיין האדם היחיד שמתייחס לאו’ברייאן בצורה נורמלית, אבל קירה מפרידה ביניהם חיש קל. וכשאו’ברייאן מסיים לתקן את המהשזהלאיהיה של סיסקו, הוא מבין שחיבלו בו בכוונה. והשיא הוא בארוחת ערב קריפית לגמרי עם קייקו – סצינה מורטת עצבים שבה מתקבלת התחושה שעוד שניה קייקו מסירה מסכה, מתגלה בתור מרגל קרדסי ומתחילה לירות לכל עבר (או לכל הפחות שהיא סיילון). כפי שאו’ברייאן מסכם לעצמו – “זו לא קייקו שלי”.</p>

<p>לאו’ברייאן הספיק מכל הטירוף הזה והוא עובר למתקפה – כלומר, סורק את התחנה בחיפוש אחרי אנומליות ולא מוצא כלום, ואז מתחיל לעבור על יומני התחנה. וזו סצינה נפלאה. היא נפלאה בגלל שהיא ממחישה יפה מאוד את מגבלות האודיו. אנחנו רואים את או’ברייאן נוחר לו על הספה בזמן שרצים ברקע כל מני לוגים חסרי חשיבות של שלל אנשי צוות, והתגלית הגדולה של או’ברייאן היא בסופו של דבר שאחד הלוגים בכלל לא זמין לו. עכשיו, כל מתכנת חובב יוניקס היה מספר לכם על שלל דרכים יותר יעילות לעבור על כל הלוגים בצורה טקסטואלית שהייתה עולה מהר יותר על הבעיה, ואני מניח שגם אלו מכם שאינם חולי נפש מסוגלים להבין על מה אני מדבר. מצד שני, הדברים הללו לא היו מצטלמים טוב, אז ניחא.</p>

<p>ומה עם הלוג הלא זמין? הוא חסום לאו’ברייאן כי אין לו הרשאת בטיחות מספיק גדולה. אבל אמורה להיות לו! אה-הא! ממדרים אותו! זה… לא חדש במיוחד, בעצם. כמו כן, אמנם אין לאו’ברייאן הרשאת גישה, אבל המחשב בכל זאת מוסר לו פרטים – את תאריך היצירה, יום אחרי שהוא חזר לתחנה. באמת? כזה חור באבטחת מידע, כל כך רחוק בעתיד? גם תאריך יצירה הוא מידע!</p>

<p>טוב, או’ברייאן עובר למתקפה, כאמור. הוא מתחיל ללכת בצורה חשודה בתחנה ולעשות דברים ובסוף מפצח את הקבצים המוצפנים – עושה רושם ש”הם” עוקבים אחריו בצורה אובססיבית וקוראים את כל מה שהוא כותב (“אני מקווה שהם נהנו מהמכתבים הסקסיים שלי לקייקו”) – אבל, הם לא טיפשים ולא אומרים בדיוק במה העניין, כי כנראה הם מכירים את או’ברייאן הישן והטוב ויודעים שהוא ימצא דרך לפרוץ לקבצים איכשהו.</p>

<p>בייאושו, או’ברייאן פונה אל האדם האחראי היחיד שעוד לא הושפע – אודו, שזה עתה חוזר לתחנה מ… מקום אחר כלשהו. אודו משתף פעולה. סוף סוף בן ברית! אבל או’ברייאן לא מסתפק בזה ומחליט להיות רמבו במקרה הצורך, ולכן הוא מתחיל להכין אביזרי נינג’ה מאולתרים כלשהם. וזה כמובן משתלם די מהר – כשאו’ברייאן חוזר לדבר עם אודו נראה ש”הם” כבר הגיעו אליו והוא הפך למשתף פעולה איתם. ואז מגיע האקשן – נכנסים סיסקו, קירה ובאשיר, סיסקו עם פייזר ואומר “בוא ננהל שיחה קצרה” ובאשיר מנסה להזריק לו סם שינה. אההההההה!</p>

<p>כאן יש לאו’ברייאן הזדמנות להפגין את חייל הקומנדו הפנימי שבו (פרק שני ברצף!) – הוא עושה להטוט נינג’ה כלשהו שמסנוור את כולם, בורח החוצה, יורה בשני שומרים שמנסים לירות בחזרה (הלם, אני מקווה!) ומתחיל להתרוצץ בכל רחבי התחנה ולעשות טריקים ושטיקים (הוא מנסה להשתמש במשגר אבל נכשל – פרק שני ברצף שבו או’ברייאן, מכל האנשים, לא מצליח להשתמש במשגר!) עד שהוא מצליח להימלט בחללית (ואפילו ג’ייק פונה כנגדו!). הוא עוד מנסה לפנות לאדמירלית הקרובה, אבל כשגם היא מצווה עליו לחזור לתחנה הוא מבין שהעולם השתגע ונמלט דרך חור התולעת כדי להזהיר את הפראדה. הנה, חזרנו אל תחילת הפרק.</p>

<p>כל המהומה הזו הייתה עשויה מאוד טוב. אנחנו לא זזים מאו’ברייאן לשניה, ולכן אנחנו חולקים את התמיהה, הפראנויות ותחושת ה-WTF הכללית שלו. בשלב הזה של הפרק כבר חשדתי שהבעיה היא מן הסתם באו’ברייאן עצמו ולא בכל העולם שסביבו, אבל זה לא היה משנה – הזדהיתי מספיק עם או’ברייאן, וראיתי את כל מה שהוא עשה בתחנה, כדי שלא אוכל להבין מה בעצם הבעיה איתו. תעלומה!
ובכן, “הם” באמת היו בעקבותיו – חללית כלשהי יצאה מהתחנה אחרי או’ברייאן, אבל הוא כרגיל לא פראייר ומצליח לעקוב אחריה במקום שהיא תעקוב אחריו. מה שמוביל אותו בסופו של דבר אל חדרון קטן שבו הקנוניה מתגלה במלואה – סיסקו וקירה נפגשים עם שני מורדים של הפראדה! קירה עוד מנסה לומר שאם רק או’ברייאן ייתן לה להראות לו מה יש בחדר מאחוריהם הכל יתברר, אבל או’ברייאן לא פראייר ומאיים עליהם עד ש- אופס, אחד המורדים ירה בו.</p>

<p>באשיר צץ מהחדר האחורי כדי לטפל באו’ברייאן, אבל במי באשיר טיפל קודם? ובכן, מהחדר האחורי יוצא… או’ברייאן. אוף, הייתי צריך לראות את זה בא, אבל לא ראיתי. ועוד חשבתי על סיילונים!
או’ברייאן האמיתי המום מכמה שהמזוייף נראה כמוהו. הפראדה מסביר שהמזוייף <em>חשב</em> שהוא או’ברייאן האמיתי – עד כדי כך השעתוק (שבוצע על ידי אימפריית הרשע בזמן שאו’ברייאן “ביקר” אצלם, מן הסתם) היה מוצלח. ומה הייתה מטרתו? כנראה לפוצץ את שיחות השלום, תרתי משמע. רק שאו’ברייאן-המזוייף לא היה פראייר, קלט שמשהו לא בסדר (כי בתחנה חשדו שמשהו לא בסדר – היו שמועות, אבל כל הבדיקות שהם עשו לא העלו כלום), ופוצץ את התוכנית על ידי כך שהוא ניסה לשחק אותה גיבור.</p>

<p>השיעתוק המסכן עוד מנסה לבקש מאוב’רייאן האמיתי לספר לקייקו שהוא אהב אותה, ואז הולך בדרך כל בעיה-עלילתית-אם-לא-נחסל-אותו.</p>

<p>וואו, זה היה סיום מוצלח. מושלם, אפילו. לשם שינוי אין לי שום תלונות לתסריטאים של הפרק הזה, ובאופן כללי אין לי ממש תלונות לפרק (אולי ניטפוקים זעירים, אבל מה הטעם). זה בהחלט אחד מהפרקים הטובים ביותר בסדרה עד כה. מה שעוד נחמד בו הוא שבניגוד לתוכנו, הפרק הזה לא דומה לשום דבר שראיתי עד כה בטלוויזיה (מי רוצה לתת לי דוגמאות נגדיות?)</p>

</div><a class="u-url" href="/ds9/S02/E14/Whispers" hidden></a>
</article>

      </div>
    </main><footer class="site-footer h-card">
  <data class="u-url" href="/ds9/"></data>

  <div class="wrapper">

    <h2 class="footer-heading">גדי רואה DS9</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">גדי רואה DS9</li><li><a class="u-email" href="mailto:gadial@gmail.com">gadial@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://www.facebook.com/GadiWatchesDS9"><svg class="svg-icon"><use xlink:href="/ds9/assets/minima-social-icons.svg#facebook"></use></svg> <span class="username">GadiWatchesDS9</span></a></li></ul>
</div>

      <div class="footer-col footer-col-3">
        <p>יומן צפיה ב&quot;חלל עמוק 9&quot;</p>
      </div>
    </div>

  </div>

</footer>
</body>

</html>
