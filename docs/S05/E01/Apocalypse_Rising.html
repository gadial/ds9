<!DOCTYPE html>
<html lang="he" dir="rtl"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>עונה 5 פרק 1 - Apocalypse Rising | גדי רואה DS9</title>
<meta name="generator" content="Jekyll v3.8.5" />
<meta property="og:title" content="עונה 5 פרק 1 - Apocalypse Rising" />
<meta property="og:locale" content="en_US" />
<meta name="description" content="העונה הקודמת נפתחה בבום-קלינגונים והסתיימה במעין קליפהאנגר-קלינגונים. העונה הזו נפתחת בצורה קצת יותר רגועה אבל עדיין עם פרק אקשן-מתח-ריגול שמיועד לסגור את הקליפהאנגר-קלינגונים ובתקווה לסייע לעונה הזו להיות קצת פחות קלינגונים קלינגונים. עושים את זה טוב. זה פרק נחמד עם איזון לא רע בין הומור ואקשן ושימוש נכון ברוב הדמויות." />
<meta property="og:description" content="העונה הקודמת נפתחה בבום-קלינגונים והסתיימה במעין קליפהאנגר-קלינגונים. העונה הזו נפתחת בצורה קצת יותר רגועה אבל עדיין עם פרק אקשן-מתח-ריגול שמיועד לסגור את הקליפהאנגר-קלינגונים ובתקווה לסייע לעונה הזו להיות קצת פחות קלינגונים קלינגונים. עושים את זה טוב. זה פרק נחמד עם איזון לא רע בין הומור ואקשן ושימוש נכון ברוב הדמויות." />
<link rel="canonical" href="http://localhost:4000/ds9/S05/E01/Apocalypse_Rising" />
<meta property="og:url" content="http://localhost:4000/ds9/S05/E01/Apocalypse_Rising" />
<meta property="og:site_name" content="גדי רואה DS9" />
<meta property="og:type" content="article" />
<meta property="article:published_time" content="2017-06-17T22:34:14+03:00" />
<script type="application/ld+json">
{"@type":"BlogPosting","dateModified":"2017-06-17T22:34:14+03:00","mainEntityOfPage":{"@type":"WebPage","@id":"http://localhost:4000/ds9/S05/E01/Apocalypse_Rising"},"url":"http://localhost:4000/ds9/S05/E01/Apocalypse_Rising","headline":"עונה 5 פרק 1 - Apocalypse Rising","description":"העונה הקודמת נפתחה בבום-קלינגונים והסתיימה במעין קליפהאנגר-קלינגונים. העונה הזו נפתחת בצורה קצת יותר רגועה אבל עדיין עם פרק אקשן-מתח-ריגול שמיועד לסגור את הקליפהאנגר-קלינגונים ובתקווה לסייע לעונה הזו להיות קצת פחות קלינגונים קלינגונים. עושים את זה טוב. זה פרק נחמד עם איזון לא רע בין הומור ואקשן ושימוש נכון ברוב הדמויות.","datePublished":"2017-06-17T22:34:14+03:00","@context":"https://schema.org"}</script>
<!-- End Jekyll SEO tag -->
<link rel="stylesheet" href="/ds9/assets/main.css">
  <link rel="stylesheet" href="/ds9/assets/css/general.css">
  <link rel="stylesheet" href="/ds9/assets/css/dialogue.css">
  <link rel="stylesheet" href="/ds9/assets/css/guide.css">
  <link rel="stylesheet" href="/ds9/assets/css/moments.css">
  <link rel="stylesheet" href="/ds9/assets/css/gallery.css"><link type="application/atom+xml" rel="alternate" href="http://localhost:4000/ds9/feed.xml" title="גדי רואה DS9" /></head>
<body><header class="site-header" role="banner">

  <div class="wrapper"><a class="site-title" rel="author" href="/ds9/">גדי רואה DS9</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/ds9/about/">אודות</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">עונה 5 פרק 1 - Apocalypse Rising</h1>
    <p class="post-meta">
      <time class="dt-published" datetime="2017-06-17T22:34:14+03:00" itemprop="datePublished">Jun 17, 2017
      </time></p>
  </header>

<table class="post_nav">
  <tr>
    <td class="prev">
      
      <div>הפוסט הקודם</div><div><a href="/ds9/S04/Summary">עונה 4 – סיכום</a></div>
      
    </td>
    <td class="curr">

<img class="screenshot" src="/ds9/assets/img/reviews/S05E01/Header"  />
</td>    
    <td class="next">
    
      <div>הפוסט הבא</div><div><a href="/ds9/S05/E02/The_Ship">עונה 5 פרק 2 - The Ship</a></div>
    
    </td>
  </tr>
</table>

<div class="post-content e-content" itemprop="articleBody">
    <p>העונה הקודמת נפתחה בבום-קלינגונים והסתיימה במעין קליפהאנגר-קלינגונים. העונה הזו נפתחת בצורה קצת יותר רגועה אבל עדיין עם פרק אקשן-מתח-ריגול שמיועד לסגור את הקליפהאנגר-קלינגונים ובתקווה לסייע לעונה הזו להיות קצת פחות קלינגונים קלינגונים. עושים את זה טוב. זה פרק נחמד עם איזון לא רע בין הומור ואקשן ושימוש נכון ברוב הדמויות.</p>

<p>נראה שמאז סיום העונה הקודמת לא עבר יותר מדי זמן - סיסקו ודקס בדיוק חוזרים (בקושי, עם ספינה חצי מחוסלת) מהתייעצות עם הפדרציה לגבי מה לעשות עם הקלינגונים. המצב כרגע הוא סוג של מלחמה גלויה שהולכת לא טוב לשני הצדדים, כצפוי, והדרך הסבירה לעצור את זה היא לחשוף בפני הקלינגונים את הגילוי של אודו מסוף הפרק הקודם - גאורון הוא ככל הנראה משנה צורה. למה? כי זה הרושם שאודו קיבל בזמן ששאר משני הצורה התייעצו בינתיים איך להעניש אותו. קצת סקפטיות לא תזיק כאן, לדעתי, אבל הפדרציה ממהרת להחליט על משימת התאבדות נועזת לחשוף את גאורון: הממבו-ג’מבו של בדיקות הדם לא אמין מספיק, ולכן יש ממבו-ג’מבו של איזה גיזמו תלוי כדור שאמורים לשים ארבעה ממנו בארבע פינות ואז ללחוץ על כפתור וזה ישטוף את גאורון בקרינה שתכריח אותו לשנות צורה חזרה לג’לי או שקר כלשהו שנשמע לקוח לגמרי ממשחקי מחשב.</p>

<p>השורה התחתונה - צריך צוות הסתננות מיומן שיגיע לתוך המבצר המאוד מבוצר של גאורון ויפעיל את הממבו-ג’מבו בדיוק בזמן הנכון. למרבה המזל, באקדמיה של סטארפליט יש יחידה מיוחדת, סודית במיוחד, של Black ops שמתאמנים במשך עשרות שנים בשיטות של הסתננות והתחזות, ובפרט יש להם מחלקה מיוחדת של מומחים לקלינגונים… אה, לא, רגע, אין להם שום דבר כזה. מכיוון שלסדרה קוראים DS9 הם הגיעו למסקנה שהצוות הטוב ביותר לעניין יותר ממנהל התחנה DS9 וחבר מרעיו. למה? כי זו סדרה של DS9 וצריך לתת לדמויות של DS9 לעשות דברים. אני מסספנד את זה, אבל מותר לי לצחוק על זה בכל זאת. זה כמו מה שהלך ב”האוס” שבה שלושה אנשי צוות רפואי מסויימים עשו <em>כל פרוצדורה רפואית</em> אפשרית, כולל כאלו שדורשות הכשרות מאוד ספציפיות, כי אלו השחקנים של הסדרה אז הם עושים את הכל.</p>

<p>אפילו אם מקבלים את ההנחה שהצוות המתאים הוא אנשי DS9, אני לא מבין עד הסוף את ההרכב. סיסקו הוא סביר. וורף הוא מתבקש ממש, למרות שלא ברור איך הולכים להסוות אותו. אודו גם הוא מתבקש בגלל ההיכרות שלו עם משני הצורה והעובדה שהוא פיקח למדי באופן כללי ובעל נסיון סביר בהתחזות והסתננות (אם כי, כמובן, את הכישור המרכזי שבו הוא השתמש לצרכים הללו הוא איבד). אבל מסיבה לחלוטין לא ברורה, בתור האיש הרביעי במשימה לוקחים את או’ברייאן. אני מת על או’ברייאן וכולנו מסכימים שהוא איש טכני מוכשר וכנראה גם לוחם מוכשר, אבל מה הקשר למשימה הזו? כאן צריך להתחזות לקלינגון ובתקווה לא להילחם בכלל. דקס היא בחירה הרבה יותר סבירה וטבעית, ויש לה גם מספיק כישורים טכניים כדי שהחסרון של או’ברייאן לא יורגש. אם הייתם שואלים אותי, מכל הדמויות בסדרה או’ברייאן הוא זה שנראה הכי סביר שיצליח להתחזות לקלינגון בצורה משכנעת - מה שאכן מודגש גם בפרק עצמו, אם כי בסוף לא זה מה שמכשיל את המשימה.</p>

<p>אם כן, כל הארבעה מתחפשים לקלינגונים - כן, גם וורף מתחפש, במובן זה שעכשיו הוא נראה כמו קלינגון אחר שנראה כמו וורף (קצת כמו דמות עולם המראה שלו). זה כמובן מטופש - יודעים לגרום לאנשים להיראות כמו קלינגונים אבל משאירים את תווי הפנים שלהם ניתנים לזיהוי. וזו טיפשות שרלוונטית לפרק עצמו כי בסוף המבצע “נכשל” כשמזהים את סיסקו. עדיין, להיראות כמו קלינגון זה לא מספיק ולכן אנחנו רואים את וורף מעביר לשלושה שיעור מזורז בהבדלים שבין לתת למישהו בוקס (בוא נלך מכות!!!!!!) ובין לתת למישהו מכה עם גב כף היד (דו קרב עד המוות!!!!!!!). או’ברייאן ואודו קצת בהלם, בזמן שסיסקו נלהב קצת יותר מדי (כרגיל עם אייברי ברוקס, למרות שבדרך כלל הוא עושה עבודה לא משהו הוא הופך לממש משעשע כשהוא מתבקש לתת משחק מוגזם).</p>

<p>נשארת השאלה של איך להגיע למבצר המבוצר בלב השטח הקלינגוני מלכתחילה. האם אנחנו מכירים מישהו שהשתלט לאחרונה על ספינה קלינגונית ומתמחה עכשיו בהסתננות לשטח האויב? בוודאי. והאם המישהו הזה ישמח לעזור? בוודאי שלא. אבל קירה מצליחה איכשהו לגרום לדוקאט לבוא להופעת אורח ואפילו לסייע (בסופו של דבר, הקלינגונים הם גם האויב שלו). זו הופעה קצרצרה, אבל יש בה את המיטב של דוקאט. למשל: דוקאט משמיד בלי למצמץ ספינה קלינגונית כשהיא דורשת קשר ויזואלי עם הקפטן ומנגנון ההונאה שלו לא עובד; או דוקאט מגלה לסיסקו ושות’ שאין לו שום כוונה לחכות עד שיסיימו את המשימה, הוא יסתלק ושהם יארגנו לעצמם טרמפ אחר הביתה במקרה הלא סביר שבו יישארו בחיים; או דוקאט מנסה להתחיל עם קירה ונדהם לגלות שהיא בהריון והאבא הוא או’ברייאן.</p>

<p>כן, ההריון של קירה ממשיך להיות אטרקציה קומית משובחת. כדי להסביר לצופים ההמומים שאולי פספסו את סוף העונה הקודמת מה הולך פה ארגו לקירה סצינה עם באשיר שבו היא מאשימה אותו בכניסה שלה להריון והם מדברים קצת על מה שהלך ב-Body Parts כדי לעדכן את הקהל. זו סצינה מבריקה: היא גם מעדכנת את הצופים הקלולסים אבל גם קורצת לצופים האדוקים ממש, אלו שיודעים שננה ויזיטור ואלכסנדר סידיג היו זוג במהלך צילומי הפרק ושהתינוק הוא אכן של השחקן של סידיג. בכלל, עד כה האופן שבו הסדרה משלבת את ההריון של ננה ויזיטור כחלק מהסדרה עצמה הוא מופתי.</p>

<p>ואיך המשימה עצמה מתנהלת? באופן די דומה לשבלונה הרגילה של משימות הסתננות קולנועיות: הצלחה כבירה בהסתננות הראשונית, כשלון חרוץ בביצוע המשימה עצמה ואז אלתור מטורלל שאין שום סיבה שיעבוד אבל עובד. אם טרחו לאפר עוד שלושה שחקנים בתור קלינגונים, אנחנו רוצים לקבל תמורה לכסף הזה בדמות שלל אינטראקציות שלהם עם הקלינגונים המטורללים במבצר המבוצר, כשהם צריכים להעביר את הזמן עד שגאורון יגיע להענקת פרסי מצטייני נשיא של הסמסטא או משהו דומה. סיסקו מרביץ לקלינגון שמתפאר בחיסול חבר שלו מהאקדמיה ואיכשהו יוצא מזה בלי שהחבורה תתגלה; או’ברייאן מסתבך עם גנרל מרטוק (שפגשנו ב-The Way of the Warrior) שחושב שהוא מזהה אותו מהיכן שהוא, ואיכשהו יוצא מזה בלי שהחבורה תתגלה. אודו חוטף מכה אקראית מקלינגון, מפיל בטעות את אחד מהממבו-ג’מבו שלו ונאלץ שוורף יציל אותו (“זה צעצוע וולקני, שלל מלחמה! תן אותו לילד שלך!), אבל כל אלו חסרי כל חשיבות כי בסופו של דבר סיסקו לא מצליח להפעיל את הממבו-ג’מבו: קוראים לו כדי לקבל את אות מצטיין הנשיא מגאורון. גאורון לא מזהה אותו, אבל מרטוק כן, וסיסקו ושות’ מוצאים את עצמם בתא כלא מבלי שישיגו כלום בעצם.</p>

<p>או שמא? מרטוק בא לדבר עם החבורה. גם הוא משוכנע שגאורון הוא משנה צורה; דהיינו, הוחלף על ידי משנה צורה לא מזמן ולכן חימם את העניינים עם הפדרציה. הפתרון שלו הוא תוכנית ב’ שעליה דיברו ב-DS9 עוד קודם - אם הורגים את משנה הצורה הוא יחזור למצב ה”טבעי” שלו ובכך גאורון ייחשף בתור מה שהוא. וורף מציע למרטוק לזמן את גאורון לדו קרב מכובד, אבל מרטוק מעדיף לשחרר את החבר’ה ולתת להם לעשות את העבודה המלוכלכת בשבילו. מה שהם ממהרים ללכת לעשות, וחיש קל וורף מוצא את עצמו בדו קרב נגד גאורון בזמן שהשאר מסתכלים. עד כה לא הייתה דמות בסדרה שתנצח את וורף בדו-קרב. האם מצאנו את הדמות הראשונה שתעשה את זה? ובכן… לא, וורף מנצח אותו בקלות, והולך לתת את מכת המוות כש…</p>

<p>בעצם, לא <em>כולם</em> הסתכלו על הקרב. אודו מזכיר לנו קצת למה הוא כזה חוקר בעל ערך. הוא שם לב לכך שמרטוק עצבני על הדו קרב ולא מבין למה סיסקו לא פשוט יורה בגאורון, מחבר את זה לכך שגאורון מסכים לדו קרב (נגד יריב שבהחלט יכול להיות עדיף) ומבין שמשנה צורה לא היה מתנהג כך - משנה צורה היה מורה לשומרים להרוג את כולם וזהו. מי שמתנהג כאן לא כמו קלינגון הוא מרטוק. אז אודו רץ להזהיר את וורף תוך שמרטוק מרביץ לו, מספיק לעצור את וורף מלהרוג את גאורון, ואז - מכיוון שאנחנו כבר בסוף הפרק ולמי יש זמן להליך חקירה ארוך - מרטוק חושף את עצמו על ידי שילוח טנטקל כלשהו לאודו ומייד חדר מלא בקלינגונים יורה בו.</p>

<p>הכרת התודה של גאורון? קלינגונית טיפוסית. הוא אומר שיחשוב על להפסיק את המלחמה ולפתוח במשא ומתן. כי נו, אתם יודעים, מרגע שהקלינגונים מתחילים אי אפשר לעצור אותם. כמו כן הוא ידאג לסיסקו ושות’ לספינה חזרה לתחנה. ומה עם וורף? ובכן, לוורף הוא אומר שהוא לא יקבל עוד הזדמנות להרוג אותו ושהוא היה צריך לנצל את זו. מה יש לומר, ימים יגידו!</p>

<p>שאלה אחת שמתעוררת אצלי - האם מרטוק של הפרק הזה ומרטוק של The Way of the Warrior היו שניהם משני צורה? כי ב-The Way of the Warrior הוא השתמש בבדיקת הדם הידועה לשמצה באופן שלא נראה קל לזיוף. מעניין.</p>

<p>בסך הכל- יפה. הפרק סוגר לפחות באופן זמני את קליפהאנגר הקלינגונים ופותח פתח לעונה חדשה ומלאה באקשן. אני רק מקווה שיהיה בין כל האקשן הזה גם קצת מדע בדיוני.</p>

</div><a class="u-url" href="/ds9/S05/E01/Apocalypse_Rising" hidden></a>
</article>

      </div>
    </main><footer class="site-footer h-card">
  <data class="u-url" href="/ds9/"></data>

  <div class="wrapper">

    <h2 class="footer-heading">גדי רואה DS9</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">גדי רואה DS9</li><li><a class="u-email" href="mailto:gadial@gmail.com">gadial@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://www.facebook.com/GadiWatchesDS9"><svg class="svg-icon"><use xlink:href="/ds9/assets/minima-social-icons.svg#facebook"></use></svg> <span class="username">GadiWatchesDS9</span></a></li></ul>
</div>

      <div class="footer-col footer-col-3">
        <p>יומן צפיה ב&quot;חלל עמוק 9&quot;</p>
      </div>
    </div>

  </div>

</footer>
</body>

</html>
