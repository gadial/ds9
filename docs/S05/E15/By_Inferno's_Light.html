<!DOCTYPE html>
<html lang="he" dir="rtl"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>עונה 5 פרק 15 - By Inferno’s Light | גדי רואה DS9</title>
<meta name="generator" content="Jekyll v3.8.5" />
<meta property="og:title" content="עונה 5 פרק 15 - By Inferno’s Light" />
<meta property="og:locale" content="en_US" />
<meta name="description" content="האם הפרק הזה מימש את ההבטחה של הקודם? פחות או יותר, כן. זה היה עוד פרק מצויין, אחיד ברמה שלו עם הפרק הקודם, והוא סיפק פתרונות למה שהפרק הקודם סיבך. היה בו משהו טיפ-טיפה מאכזב בכך שהסטטוס-קוו נשבר פחות מאשר חשבתי שיישבר, אבל גם זה עוד יגיע, אני מניח." />
<meta property="og:description" content="האם הפרק הזה מימש את ההבטחה של הקודם? פחות או יותר, כן. זה היה עוד פרק מצויין, אחיד ברמה שלו עם הפרק הקודם, והוא סיפק פתרונות למה שהפרק הקודם סיבך. היה בו משהו טיפ-טיפה מאכזב בכך שהסטטוס-קוו נשבר פחות מאשר חשבתי שיישבר, אבל גם זה עוד יגיע, אני מניח." />
<link rel="canonical" href="http://localhost:4000/ds9/S05/E15/By_Inferno's_Light" />
<meta property="og:url" content="http://localhost:4000/ds9/S05/E15/By_Inferno's_Light" />
<meta property="og:site_name" content="גדי רואה DS9" />
<meta property="og:type" content="article" />
<meta property="article:published_time" content="2017-12-15T21:34:14+02:00" />
<script type="application/ld+json">
{"@type":"BlogPosting","dateModified":"2017-12-15T21:34:14+02:00","mainEntityOfPage":{"@type":"WebPage","@id":"http://localhost:4000/ds9/S05/E15/By_Inferno's_Light"},"url":"http://localhost:4000/ds9/S05/E15/By_Inferno's_Light","headline":"עונה 5 פרק 15 - By Inferno’s Light","description":"האם הפרק הזה מימש את ההבטחה של הקודם? פחות או יותר, כן. זה היה עוד פרק מצויין, אחיד ברמה שלו עם הפרק הקודם, והוא סיפק פתרונות למה שהפרק הקודם סיבך. היה בו משהו טיפ-טיפה מאכזב בכך שהסטטוס-קוו נשבר פחות מאשר חשבתי שיישבר, אבל גם זה עוד יגיע, אני מניח.","datePublished":"2017-12-15T21:34:14+02:00","@context":"https://schema.org"}</script>
<!-- End Jekyll SEO tag -->
<link rel="stylesheet" href="/ds9/assets/main.css">
  <link rel="stylesheet" href="/ds9/assets/css/general.css">
  <link rel="stylesheet" href="/ds9/assets/css/dialogue.css">
  <link rel="stylesheet" href="/ds9/assets/css/guide.css">
  <link rel="stylesheet" href="/ds9/assets/css/moments.css">
  <link rel="stylesheet" href="/ds9/assets/css/gallery.css"><link type="application/atom+xml" rel="alternate" href="http://localhost:4000/ds9/feed.xml" title="גדי רואה DS9" /></head>
<body><header class="site-header" role="banner">

  <div class="wrapper"><a class="site-title" rel="author" href="/ds9/">גדי רואה DS9</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/ds9/about/">אודות</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">עונה 5 פרק 15 - By Inferno&#39;s Light</h1>
    <p class="post-meta">
      <time class="dt-published" datetime="2017-12-15T21:34:14+02:00" itemprop="datePublished">Dec 15, 2017
      </time></p>
  </header>

<table class="post_nav">
  <tr>
    <td class="prev">
      
      <div>הפוסט הקודם</div><div><a href="/ds9/S05/E14/In_Purgatory's_Shadow">עונה 5 פרק 14 - In Purgatory's Shadow</a></div>
      
    </td>
    <td class="curr">

<img class="screenshot" src="/ds9/assets/img/reviews/S05E15/Header"  />
</td>    
    <td class="next">
    
      <div>הפוסט הבא</div><div><a href="/ds9/S05/E16/Doctor_Bashir,_I_Presume">עונה 5 פרק 16 - Doctor Bashir, I Presume</a></div>
    
    </td>
  </tr>
</table>

<div class="post-content e-content" itemprop="articleBody">
    <p>האם הפרק הזה מימש את ההבטחה של הקודם? פחות או יותר, כן. זה היה עוד פרק מצויין, אחיד ברמה שלו עם הפרק הקודם, והוא סיפק פתרונות למה שהפרק הקודם סיבך. היה בו משהו טיפ-טיפה מאכזב בכך שהסטטוס-קוו נשבר פחות מאשר חשבתי שיישבר, אבל גם זה עוד יגיע, אני מניח.</p>

<p>הפרק הקודם הסתיים בכך שצי ענק של ג’אמהדר פלש דרך חור התולעת. המהלך ההגיוני הבא הוא השמדה של DS9 או כיבוש שלה, אבל מסיבה לא ברורה הם לא עושים שום דבר כזה. במקום זה הם יוצאים לעבר קרדסיה, ודוקאט מצטרף אליהם. למה דוקאט מתאבד כל כך? אה, כי הוא חתם איתם על הסכם לא מזמן ובעצם הוא הסיבה שהם כאן כרגע. התכנון: Make Cardassia great again, כחלק מהדומיניון. כשהוא בראשה.</p>

<p>יש כאן כמה עניינים.</p>

<p>ראשית, במהלך זריז אחד דוקאט חזר להיות אחד מהאנטגוניסטים המרכזיים בסדרה, אחרי ארבע עונות שבהן הוא היה על תקן הרשע שאוהבים לאהוב ובכל זאת הוא פחות או יותר בצד שלנו, עכשיו הוא עבר לצד הלא נכון ככל הנראה ליתר הסדרה (או ליתר הזמן שבו הוא ימשיך להתקיים בסדרה, לפחות). אלו לאו דווקא בשורות טובות. דוקאט של תחילת הסדרה לא היה מעניין במיוחד. אני מקווה שילמדו לנצל את כל מה שעבר על דוקאט מאז כדי לתת לנו אנטגוניסט ראוי.</p>

<p>שנית, רק מי שפשוט לא מכיר את הסדרה האחרת לא ישים לב לדמיון האדיר שיש פה בין DS9 ובינה - הבכיר-שנדחק-לשוליים של האימפריה-לשעבר שבדיוק מפסידה עכשיו במלחמה קשה, ועושה עסקה עם השטן יחד עם פולש רב עוצמה שמאיים לשנות את סדרי החיים בחלל המוכר לנו באופן מוחלט? בבקשה, תגידו לי שזה מקרי, למה לא.</p>

<p>לבסוף, עכשיו ההתנהגות של דוקאט מהפרק הקודם - ובפרט האופן שבו הוא משלח את זיאל לכל הרוחות בסופו - יותר ברורה. לזכותי ייאמר שדי ראיתי את זה בא, בסיכום הפרק הקודם שלי; מצד שני גם הייתי בטוח שאודו יהיה בעל תפקיד לא זניח בפרק הנוכחי ובסוף הוא בכלל לא מופיע בו.</p>

<p>אז ב-DS9 המומים מזה שהם נבגדו על ידי האויב המר ביותר שלהם לשעבר שמעולם לא נתן להם סיבות טובות לבטוח בו. בינתיים, מה קורה עם הקרדסי המפוקפק השני? גארק עדיין תקוע על אסטרואיד מלא בג’אמהדרים מעוצבנים יחד עם וורף, באשיר, מרטוק ועוד כל מני אסירים שלא טורחים לתת להם שמות ואין להם חולצות אדומות אבל זה בדיוק מה שהם. איך בכלל בורחים מכזו סיטואציה? ובכן, רעיון לא רע בכלל: אנברין טיין הצליח איכשהו לבנות משדר שקרכלשהו מתוך משהו שאפשר להגיע אליו מחור בתא שלו; אם אפשר יהיה לכוון את המשדר כדי שישגר אות מתאים לספינה של וורף וגארק, היא תשגר את כולם משם, ו…</p>

<p>1) למה הספינה הזו קיימת. למה הג’אמהדר לא השמידו אותה. למה הם טרחו לגרור אותה לשם. למה הם טרחו להשאיר בה דלק. למה הם לא כיבו לה את המנוע.
2) למה באסטרואיד כלא סופר-מאובטח אין חסימת משגרים.
3) למה הם לא פוחדים שספינת הפטרול סביב האסטרואיד לא תשמיד אותם מייד כשהם ינסו לעוף משם. אה, כן, אין כזו.</p>

<p>בקיצור, אתם מבינים. ככה זה תמיד עם פרקי בריחה מכלא סופר-שמור. במציאות לא בורחים מבתי כלא כאלו, ואם כן בורחים זה רק אחרי הכנות מדוקדקות שעשויות לקחת זמן רב, שאין בפרק. חייבים שיהיה חור מזעזע בהגיון כדי לאפשר להם לברוח. אבל כאן אפילו אין מורכבות בביצוע של תוכנית הבריחה; זה בסך הכל דורש איש טכני שילך לתוך הקיר ויתעסק שם בדברים, בזמן שהאחרים מושכים זמן ומנסים להסתיר אותו.</p>

<p>רק מה, אין שם איש טכני. חוץ מגארק, שכבר הסכמנו שיודע הכל בערך. אז גארק הוא זה שנכנס לקיר, ומהר מאוד מתברר שיש דבר אחד שהוא לא יודע - לשמור על שפיות מלאה כשהוא בחלל סגור קטן. הפרק מקדיש הרבה זמן לגארק וההתמודדות שלו עם הסיטואציה הזו, ועושה את זה בצורה טובה - בלי להגחיך אותו ולו לרגע אחד.</p>

<p>במובן מסויים, כמו שהפרק הזה הופך (סופית) את דוקאט לרע, יש תחושה שהפרק הזה הופך (סופית?) את גארק ל”טוב”: אנחנו רואים אותו בלי הגנות יותר, במצב מאוד פגיע, מדבר לעצמו כדי להתעודד. אין לו יותר כבר אווירת מסתורין כמו בתחילת הסדרה, וגם אין תחושה שיש משהו שמחבר אותו בצורה כלשהי לקרדסיה יותר: טיין מת, דוקאט הפך להיות השליט של קרדסיה, את כל יתר האסירים הקרדסים כבר שיחררו מהכלא אבל ספציפית את גארק משאירים (ובהמשך הפרק גם מחפשים אותו כדי להוציא להורג). נראה שגארק הפך להיות האויב מס’ 1 של קרדסיה, ולכן בן ברית ללא רבב של DS9. אפילו וורף משבח אותו בפרק.</p>

<p>אבל זה גארק, אז לכו תדעו מה יקרה עם זה.</p>

<p>חוץ מגארק, גם וורף לא בדיוק מכייף. עד שגארק מצליח לחלץ את כולם לוקח זמן, ובזמן הזה הג’אמהדר רוצים אקשן. זה מחזיר אותנו לשאלה שלנו שראשיתה בהצטרפות של וורף בתחילת עונה 4: האם יש בסדרה <em>מישהו</em> (או מישהי) שמסוגל לנצח את וורף במכות? בנינו על דקס, אבל וורף כיסח אותה. וממש בנינו על גארק, אבל וורף כיסח אותו. והיו עוד כמה אבל וורף כיסח גם אותם. לעזאזל, ב-Looking for par’Mach in All the Wrong Places וורף כיסח לוחם קלינגון מנוסה כשהוא משתמש בקווארק בתור בובה!</p>

<p>בהתחלה חשבתי שיתנו לוורף דו-קרב עם מנהיג הג’אמהדר שם, שכבר הספיק להוציא למרטוק עין ובאופן כללי נראה די נלהב מהסיפור. אבל לא, הוא מחכה ונותן לאחרים להרביץ לוורף קודם. ומה קורה? בסבב הקרבות הראשון וורף מנצח 4 מתוך 4; בסבב השני הוא מנצח 5 מתוך 5. כמובן, לא בלי מחיר של צלעות מרוסקות וכדומה. באשיר המסכן. מצד אחד לטפל בגארק ומצד שני בוורף והתנאים ממש לא משהו. ואז מנהיג הג’אמהדר מחליט שנמאס לו והגיע הזמן לכסח את וורף בעצמו.</p>

<p>כדי שיהיה מתח, בזמן שגארק מתקרב לסיום העבודות ואילו וורף זוכה לשבירה יסודית של העצמות שלו, פתאום ג’אמהדרים נזכרים לחפש איפה גארק כי צריך להרוג אותו ומגלים את החור בקיר ואת הגיזמו שאיתו פותחים אותו (לבאשיר יש את הציטוט הטוב בפרק, כשהוא אומר שהגיזמו הוא Self-sealing stem bolt), ואז יש לנו סצינה מהירה של מחיקת רוב הרדשירטים בתא כשהם מחסלים את הג’אמהדרים ולבאשיר יש את העונג לתקוע סכין בצוואר של האחרון ואפילו לא למצמץ - זו לא הפעם הראשונה שהוא הורג מישהו? אני רוצה להקדיש דקת דומייה לברין האלמוני שחיסל שני ג’אמהדרים בביצוע מרשים והתחסל בעצמו, כל זה בלי לומר מילה כל הפרק. היית גדול הרדשירטים אי פעם. במו ידייך פיצית על הברינים הגועליים של Indiscretion.</p>

<p>בגזרת וורף, האם וורף מפסיד? לא! האם וורף מנצח? גם לא! לא בדיוק, לכל הפחות. הג’אמהדר קורע לו את הצורה, אבל בינינו, זו פשוט לא חוכמה כי וורף הגיע לקרב הזה כשהוא כבר מחוסל מראש. מה שהג’אמהדר מנסה לעשות הוא לא לנצח בקרב, אלא לגרום לוורף להיכנע, ואת זה וורף מסרב לתת לו. בסופו של דבר הג’אמהדר פשוט מוותר - הוא אומר שהוא לא יכול להכניע את וורף אלא רק להרוג אותו, וזה לא מעניין אותו בכלל. מאוד אצילי לג’אמהדר, אבל לא כל כך מרשים את הוורטה שמנהל את העסק שם ופשוט מצווה לירות בו ובוורף. הג’אמהדר מתחסל, ואילו וורף משתגר משם ברגע האחרון כשהתעלול של גארק מצליח וכולם בורחים. טכנית, וורף לא הפסיד, כך שהמאזן שלו עדיין נותר “אף אחד לא ניצח את וורף במכות”.</p>

<p>בזמן שכל האקשן הזה מתרחש, ב-DS9 לא קורה הרבה. הצי של הג’אמהדר הסתלק לו, דוקאט הופך לקרדסי העליון ומתחיל לנאום נאומים שגורמים לגעגוע להקלטות שלו מ-Civil Defense, ובפרט מבהיר שהוא רוצה להחזיר לקרדסים את כל מה שקשור לקרדסים. כלומר: א) קלינגונים החוצה (ואכן, הקלינגונים בורחים עם הזנב בין הרגליים ומגיעים ל-DS9), ב) מאקי החוצה (אני מניח שעוד מעט נגיע גם לזה) וג) דוקאט מבהיר לסיסקו שהוא רוצה גם את DS9 עצמה. מה ששוב מעלה את השאלה למה בעצם הג’אמהדר לא ניצלו את ההזדמנות להשתלט עליה שהייתה להם קודם. כרגע זה קצת יותר בעייתי כי כל הצי הקלינגוני הגיע לשם, וגם ספינות פדרציה ורומולאנים, והג’אמהדר הם לא בלתי פגיעים - התקפה ישירה על התחנה כרגע היא לא רעיון טוב במיוחד.</p>

<p>ובכן, אל תשכחו שהדומיניון הפך למה שהוא לא בגלל ג’אמהדרים אלא בגלל שמשני הצורה הם ממזרים מתוחכמים ביותר. ויש להם אחד על התחנה - “באשיר”. עד כמה “באשיר” בטוח בעצמו? הוא מציע בעצמו לחדש את בדיקות הדם לגילוי משני צורה (גם ב-The Adversary משנה צורה מחופש לבאשיר הצליח לעשות ממבו-ג’מבו מבדיקות הדם - אבל הייתי מצפה שבשלב הזה הם כבר ילמדו). לא לגמרי ברור מה “באשיר” עדיין עושה שם - בהתחלה חשבתי שהוא ינסה לרצוח את גאורון, מנהיג הקלינגונים, שמגיע לתחנה - אבל הוא לא. למעשה, הוא די צופה מהצד בזמן שסיסקו מצליח לשחק אותה פיקארד ולשכנע את גאורון לחתום מחדש על הסכם השלום עם הפדרציה - מה שסוגר סוף סוף את סיפור “המלחמה עם הקלינגונים” מתחילת עונה 4. גאורון אומר משהו על איך שלפני חמש שנים אף אחד בכלל לא הכיר את DS9 ובאג’ור ועכשיו הם ה-Last, best hope של… אוקיי, תקשיבו, הדמיון לסדרה ההיא מופרז.</p>

<p>אל תוך כל החגיגה הזו מתקרב צי ענק של ג’אמהדר. אז אנחנו מכינים את עצמו למתקפת CGI אדירה, אבל שום דבר מזה לא קורה ושום צי לא מגיע למרות שהמכ”ם טוען שהוא כן. במקום זה, DS9 מקבלים שדר אזהרה מנמלטי הכלא שלנו שמבהיר שיש איזו בעיה עם באשיר של התחנה. זה מספיק לסיסקו כדי לזהות מייד את הסכנה - “באשיר” השתלט על ספינה והוא ממהר איתה אל השמש הבאג’ורית כדי להפוך אותה לסופרנובה או משהו. הדיפיינט מחסלת את הספינה (ואת “באשיר”) ברגע האחרון. כמובן, כמו שראינו כמה קל לפוצץ את חור התולעת, עכשיו גם ראינו שיחסית ממש קל להפוך את השמש של באג’ור לסופרנובה - משיטים אליה ספינה קטנטנה עם כמה חומרים. אם זה באמת היה חשוב לדומיניון, הם לא היו משתמשים בהטעיה של “צי ענק תוקף אותנו! בבקשה אל תשימו לב לספינה אחת שנמלטה”. פשוט מעמיסים את החומר ההרסני על ספינה אחת מתוך צי של 1,000 ספינות כאלו ונותנים לכולן לרוץ לשמש הבאג’ורית בו זמנית. עם מיסוך שמונע סריקה למציאת המטען, כמובן (או להעמיס אותו על כולן). נו מילא, זה כמו איך שמשגר הוא חזק מדי ואנחנו פשוט מתעלמים מזה רוב הזמן.</p>

<p>אגב, מה באמת עם להרוס את חור התולעת? עכשיו, כשאין ג’אמהדר בסביבה, אפשר שוב לנסות את תעלול החסימה שלו שנכשל בפרק הקודם, או סתם לפוצץ אותו; אבל כדי למנוע את זה מקשקשים ממבו-ג’מבו על זה שהקרן מהפרק הקודם (שאין בעצם שום הסבר איך “באשיר” התעסק איתה) רק <em>חיזקה</em> את חור התולעת ועכשיו אין שום דרך להרוס אותו. באמת? יכלתם למנוע קודם כל כך בקלות את הפיצוץ של חור התולעת? אני מאוד מתפלא על זה שזה לא נעשה קודם, אם כך.</p>

<p>לסיום הפרק אנחנו מקבלים את האיחודים המרגשים של הזוגות שנפרדו - גארק וזיאל, וורף ודקס, באשיר ואו’ברייאן… אבל הפרק מסתיים עם הזוג שנפרד על מנת שלא להתאחד שוב - סיסקו ודוקאט, שמבטיחים אחד לשני שזה לא נגמר וזו רק ההתחלה. שזו דרך יפה לומר “אוקיי, חזרה לסוג של סטטוס קוו. לפחות עד שנתקרב לסוף העונה”. לא שאני מתלונן.</p>

</div><a class="u-url" href="/ds9/S05/E15/By_Inferno's_Light" hidden></a>
</article>

      </div>
    </main><footer class="site-footer h-card">
  <data class="u-url" href="/ds9/"></data>

  <div class="wrapper">

    <h2 class="footer-heading">גדי רואה DS9</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">גדי רואה DS9</li><li><a class="u-email" href="mailto:gadial@gmail.com">gadial@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://www.facebook.com/GadiWatchesDS9"><svg class="svg-icon"><use xlink:href="/ds9/assets/minima-social-icons.svg#facebook"></use></svg> <span class="username">GadiWatchesDS9</span></a></li></ul>
</div>

      <div class="footer-col footer-col-3">
        <p>יומן צפיה ב&quot;חלל עמוק 9&quot;</p>
      </div>
    </div>

  </div>

</footer>
</body>

</html>
