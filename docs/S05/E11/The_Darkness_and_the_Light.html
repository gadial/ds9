<!DOCTYPE html>
<html lang="he" dir="rtl"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>עונה 5 פרק 11 - The Darkness and the Light | גדי רואה DS9</title>
<meta name="generator" content="Jekyll v3.8.5" />
<meta property="og:title" content="עונה 5 פרק 11 - The Darkness and the Light" />
<meta property="og:locale" content="en_US" />
<meta name="description" content="הפרק הזה הזכיר לי למדי את The Assignment - עלילת מתח די סטנדרטית ואפילו שבלונית, שמסתמכת בעיקר על איכות הביצוע שלה ועל האמפתיה שיש לנו לדמויות בשלב הזה. לא מתעללים שוב באו’ברייאן שהוא אולי הדמות הכי סימפטית בסדרה, אבל לא הולכים רחוק מדי - הולכים אל קירה הסימפטית כמעט באותה מידה ומתעללים בה אפילו יותר. ובניגוד לאו’ברייאן שבפרק ההוא נדחף לעשות דברים אפלים, בפרק הנוכחי לא צריך את זה - לקירה כבר יש עבר אפל, ואפשר לעמת אותה איתו בחופשיות. וכמו ב-The Assignment גם כאן הדבר החלש ביותר בפרק הוא האופן הכמעט מגוחך שבו הוא נפתר לבסוף, אבל אני יכול לסלוח על זה." />
<meta property="og:description" content="הפרק הזה הזכיר לי למדי את The Assignment - עלילת מתח די סטנדרטית ואפילו שבלונית, שמסתמכת בעיקר על איכות הביצוע שלה ועל האמפתיה שיש לנו לדמויות בשלב הזה. לא מתעללים שוב באו’ברייאן שהוא אולי הדמות הכי סימפטית בסדרה, אבל לא הולכים רחוק מדי - הולכים אל קירה הסימפטית כמעט באותה מידה ומתעללים בה אפילו יותר. ובניגוד לאו’ברייאן שבפרק ההוא נדחף לעשות דברים אפלים, בפרק הנוכחי לא צריך את זה - לקירה כבר יש עבר אפל, ואפשר לעמת אותה איתו בחופשיות. וכמו ב-The Assignment גם כאן הדבר החלש ביותר בפרק הוא האופן הכמעט מגוחך שבו הוא נפתר לבסוף, אבל אני יכול לסלוח על זה." />
<link rel="canonical" href="/ds9/S05/E11/The_Darkness_and_the_Light" />
<meta property="og:url" content="/ds9/S05/E11/The_Darkness_and_the_Light" />
<meta property="og:site_name" content="גדי רואה DS9" />
<meta property="og:type" content="article" />
<meta property="article:published_time" content="2017-12-02T21:34:14+02:00" />
<script type="application/ld+json">
{"@type":"BlogPosting","datePublished":"2017-12-02T21:34:14+02:00","mainEntityOfPage":{"@type":"WebPage","@id":"/ds9/S05/E11/The_Darkness_and_the_Light"},"url":"/ds9/S05/E11/The_Darkness_and_the_Light","description":"הפרק הזה הזכיר לי למדי את The Assignment - עלילת מתח די סטנדרטית ואפילו שבלונית, שמסתמכת בעיקר על איכות הביצוע שלה ועל האמפתיה שיש לנו לדמויות בשלב הזה. לא מתעללים שוב באו’ברייאן שהוא אולי הדמות הכי סימפטית בסדרה, אבל לא הולכים רחוק מדי - הולכים אל קירה הסימפטית כמעט באותה מידה ומתעללים בה אפילו יותר. ובניגוד לאו’ברייאן שבפרק ההוא נדחף לעשות דברים אפלים, בפרק הנוכחי לא צריך את זה - לקירה כבר יש עבר אפל, ואפשר לעמת אותה איתו בחופשיות. וכמו ב-The Assignment גם כאן הדבר החלש ביותר בפרק הוא האופן הכמעט מגוחך שבו הוא נפתר לבסוף, אבל אני יכול לסלוח על זה.","headline":"עונה 5 פרק 11 - The Darkness and the Light","dateModified":"2017-12-02T21:34:14+02:00","@context":"https://schema.org"}</script>
<!-- End Jekyll SEO tag -->
<link rel="stylesheet" href="/ds9/assets/main.css">
  <link rel="stylesheet" href="/ds9/assets/css/general.css">
  <link rel="stylesheet" href="/ds9/assets/css/dialogue.css">
  <link rel="stylesheet" href="/ds9/assets/css/guide.css">
  <link rel="stylesheet" href="/ds9/assets/css/moments.css">
  <link rel="stylesheet" href="/ds9/assets/css/gallery.css"><link type="application/atom+xml" rel="alternate" href="/ds9/feed.xml" title="גדי רואה DS9" /></head>
<body><header class="site-header" role="banner">

  <div class="wrapper"><a class="site-title" rel="author" href="/ds9/">גדי רואה DS9</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/ds9/about/">אודות</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">עונה 5 פרק 11 - The Darkness and the Light</h1>
    <p class="post-meta">
      <time class="dt-published" datetime="2017-12-02T21:34:14+02:00" itemprop="datePublished">Dec 2, 2017
      </time></p>
  </header>

<table class="post_nav">
  <tr>
    <td class="prev">
      
      <div>הפוסט הקודם</div><div><a href="/ds9/S05/E10/Rapture">עונה 5 פרק 10 - Rapture</a></div>
      
    </td>
    <td class="curr">

<img class="screenshot" src="/ds9/assets/img/reviews/S05E11/Header"  />
</td>    
    <td class="next">
    
      <div>הפוסט הבא</div><div><a href="/ds9/S05/E12/The_Begotten">עונה 5 פרק 12 - The Begotten</a></div>
    
    </td>
  </tr>
</table>

<div class="post-content e-content" itemprop="articleBody">
    <p>הפרק הזה הזכיר לי למדי את The Assignment - עלילת מתח די סטנדרטית ואפילו שבלונית, שמסתמכת בעיקר על איכות הביצוע שלה ועל האמפתיה שיש לנו לדמויות בשלב הזה. לא מתעללים שוב באו’ברייאן שהוא אולי הדמות הכי סימפטית בסדרה, אבל לא הולכים רחוק מדי - הולכים אל קירה הסימפטית כמעט באותה מידה ומתעללים בה אפילו יותר. ובניגוד לאו’ברייאן שבפרק ההוא <em>נדחף</em> לעשות דברים אפלים, בפרק הנוכחי לא צריך את זה - לקירה <em>כבר</em> יש עבר אפל, ואפשר לעמת אותה איתו בחופשיות. וכמו ב-The Assignment גם כאן הדבר החלש ביותר בפרק הוא האופן הכמעט מגוחך שבו הוא נפתר לבסוף, אבל אני יכול לסלוח על זה.</p>

<p>אנחנו מתחילים עם נזירים באג’ורים מתפללים. אוף, איזה שיעמום. נמאס כבר מהבאג’ורים הדתיים הללו, אולי תהרגו אותם וזהו? ובכן, פתאום המה שזה לא יהיה שהם מתפללים סביבו יורה באחד מהמתפללים והורג אותו - היי היי היי, לא התכוונתי למה שאמרתי מילולית!</p>

<p>בינתיים על DS9 קירה עדיין בהריון (השחקנית כבר לא, אבל הסדרה לא מוותרת על ההריון כל כך מהר) ובבדיקה שגרתית אצל באשיר שנוזף בה על העשבי-שקר-כלשהו שהיא לא לוקחת (זו כנראה המקבילה שלהם לחומצה פולית או משהו) וקירה מתלוננת שאם היא לוקחת אותם אז כדורי השינה שלה לא עובדים ובאשיר שואל אם היא בכלל צריכה כדורי שינה ואודו בא והורס את כל החגיגה המשפחתית הזו כדי לספר לה על התקרית הקטנה מתחילת הפרק. כי, אתם מבינים, מי שנהרג שם לא היה מישהו אקראי אלא אחד מחברי תא המחתרת של קירה. אודו אומר שעושה רושם שהעבר האלים של ההוא סוף סוף השיג אותו - ומה נגיד, זה באמת מה שקרה. אין תעלומה יותר מדי גדולה בפרק הזה אם כבר מהרגע הראשון אודו אומר את מה שהצופים יחשבו, וצודק.</p>

<p>ואם זה לא היה מספיק ברור, קירה מקבלת הודעה קריפית שאומרת “זה אחד” בקול מעוות ועם התמונה של ההוא. בקיצור, הולכים להתחיל לטבוח בחברי התא של קירה ובסוף יגיעו גם אליה. אני לא אומר שזה לא נחמד לראות את זה מתפתח, אבל אין כאן משהו מפתיע למי שכבר רגילים לסיפורים מסוג זה. הבנו כבר איך כל הפרק יהיה ועוד לא הגיעו כתוביות הפתיחה.</p>

<p>הבאה בתור היא מישהי שלא הייתה בתא של קירה אלא רק סייעה לה בתור מודיעה. די ברור שהגורל שלה נחרץ, אבל בכל זאת יש סיקוונס ארוך שבו היא פונה אל קירה בבקשה שתחביא אותה, ואז וורף ודקס שכבר בדרך באים לאסוף אותה. זה נותן לנו דיאלוג וורף-דקס כיפי על תאוות ההימורים של דקס שאין לה בדיוק דרך לממן. הם זוג מוצלח. ואז הם ניגשים לעבודה. מה שאני חשבתי שיקרה: במקום לשגר את ההיא, הם ירדו לאסוף אותה בעצמם, ואז בבית שלה או משהו ייקלעו למארב ובלה בלה בלה נראה איך יורים בה לנגד עיניהם וכדומה. אבל בפרק ויתרו על זה והם <em>כן</em> משתמשים במשגר. היי, ידעתם שזה כנראה ממש קל לשבש את האות של מישהו במהלך שיגור ולגרום לו להפוך לערימה מאוד גרפית של בשר חרוך על הרצפה? אני לא צוחק, מקבלים קלוז-אפ על תמונת הזוועה והכל. היי, DS9, זו הדרך שלכם לעשות אפל-יותר-בוגר-יותר? אני לא מתרשם.</p>

<p>אודו מסביר שתקרית המשגר התבססה על שקרכלשהו רומולאני שצריך להחביא בבגדים של הקורבן או להזריק לו (כלומר, לא שיטה טובה לטפל סתם במשתגרים לא רצויים ולכן לא שובר את הקונספט של משגר) ושבדרך כלל המשגרים יודעים לסרוק ולנטרל דבר כזה, אז כנראה שיש פה האקר שיודע את מנגנוני האבטחה של הפדרציה, ו… אוקיי, אני כבר עכשיו אגיד לכם ששום דבר כזה לא הולך לקרות. בסוף מגלים (אההההה מה זה הספוילר הנוראי הזה) שהמתנקש הוא זאב בודד קרדסי שרוצה לנקום בקירה ושות’ על ימי הטרוריזם העליזים שלהם. ואין לו הכשרה צבאית מוקדמת כמו גארק למשל. ואין לו קשרים בתוך הפדרציה. ואפילו אין לו פרצוף שאיתו קל להסתובב מחוץ לבית. אז מאיפה הוא יודע את כל הדברים הללו? הרוצח בפרק הזה עובד בכישרון רב מאוד, שדי עושה צחוק מכל מנגנוני האבטחה של סטארפליט (חכו חכו מה יקרה בהמשך). זה ממש לא מבשר טובות לגמרי הרגע שבו סטארפליט יצטרכו להתמודד עם מקצוענים אמיתיים שרוצים ברעתם ויש להם את התקציב וכוח האדם לשם כך.</p>

<p>קירה מקבלת הודעת “זה שתיים” קריפית, ואודו אומר שסביר להניח שהרוצח קשור ספציפית לאחת מהתקפות הטרור של התא של קירה, וכזו שהמודיעה סיפקה מידע שאחראי לה. בפרק אחר זה אולי היה הרינג אדום, אבל כאן זה פשוט מה שזה - אין בתעלומה שום דבר מתוחכם. בזמן שאודו מדבר על קירה הם מקבלים הודעה על עוד חבר תא שלה שלא מצליחים ליצור איתו קשר וברור כבר מה קרה איתו - אבל אתם חייבים להודות שלשמוע על מישהו שמת אי שם זה לא דבר מרשים במיוחד, נכון? אז הפרק מנסה להפוך את זה לאישי יותר, כדי שגם אנחנו נרגיש משהו.</p>

<p>זה מוביל לסיקוונס הפחדה ארוך שבו קירה חושדת שפלשו לה לדירה, ובסוף הפולשים מתגלים בתור פורל ולופזה, חברי תא שלה שכבר הופיעו פעם אחת בעבר, בפרק Shakaar, ושם אפילו קיבלו זמן מסך ולכן אולי אכפת לנו מהם ונהיה עצובים כשהם ימותו. זה שוב פעם מקרה מונייז מ-The Ship. כדי שנהיה קצת עצובים כשהם מתים נותנים להם הרבה זמן מסך לדסקס דברים עם קירה וגם לשמוח על ההריון ולהביא לה משלוח טרי של העשבי-שקר-כלשהו שהיא אמורה לקחת בזמן ההריון. ואז בסצינה הבאה כולם עסוקים בלפענח את משמעות הקול הקריפי בהודעות שקירה מקבלת, מה שנותן לנוג קצת זמן מסך כשהוא מצליח להבין שזו מניפולציה של הקלטות של קירה עצמה, אבל למה זה חשוב? והופס, מדווחים על פיצוץ בחדר שבו פורל ולופזה היו, באמצעות איזה גשוש שקרכלשהו שנדבק לתחנה מבחוץ. מה שאומר שאין יותר חדר, אין יותר פורל ולופזה, ואין יותר אמון ביכולת של התחנה להגן על עצמה מפני מתקפות בסיסיות שכאלו.</p>

<p>כמו כן: קירה רצה כמובן לראות מה קורה, ואז נענשת בעונש הרגיל של דמויות בהריון שעושות דברים שאינם לשמור על התינוק - התמוטטות והתעוררות במרפאה של באשיר אחרי שהוא תיקן את הנזק שקרכלשהו. לכאורה כל מה שנשאר לקירה לעשות הוא להיראות מאוד אומללה ולספר לאודו את סיפור המשימה הראשונה שלה בתא ולתאר את האופן שבו כל הז”לים עזרו לה. ובגלל שהשחקנית טובה הקטע הזה עובד איכשהו. אני מוכן לקבל את עלילת המתח הבנאלית של הפרק כל עוד הפואנטה היא ההשפעה שלה על הדמויות.</p>

<p>אבל רגע, מה, חשבתם שכל מה שקירה תעשה הוא לשכב ולהיות אומללה? היא מתחקרת את אודו שאומר שיש לו בערך 25 חשודים אבל הוא מנסה להתחמק מלספר לה מי. קירה מתבדחת שזה כי הוא פוחד שהיא תצא אחריהם בעצמה, ושניהם צוחקים, ואז כשהוא הולך היא עושה שקרכלשהו להשתגר למשרד שלו, משיגה את הרשימה ויוצאת אחריהם בעצמה. שזה מאוד מתאים לקירה ומאוד מטומטם כי כשהיא סוף סוף מגיעה אל האחד הנכון שגר באיזה מחסן באמצע שומקום, הוא מצליח לתפוס אותה די בקלות.</p>

<p>מה שמוביל אותנו אל עשר הדקות האחרונות של הפרק.</p>

<p>כאן מתברר שכל הפרק היה סתם תירוץ כדי ליצור את העימות קירה/מתנקש, שקוראים לו סילרן אבל מה זה חשוב. סילרן מתחיל בתור הרוצח הפסיכוטי הסטנדרטי, ששם דגש גדול על להפחיד את קירה עם ציטוטים תיאטרליים ולשמור את עצמו בעלטה עד שהוא חושף את עצמו בתור סוג של פאנטום האופרה עם חצי פנים מושחתות. אבל אז עוברים לדבר על עסקים, וכאן מגיע השלב שבו אנחנו, הצופים, אמורים להרגיש אמביוולנטיות. כי סילרן בכלל לא היה בצבא, הוא סתם היה משרת שמנקה חליפות של איזה גאל שקירה ושות’ פוצצו יחד עם שלל אזרחים אחרים. כאן מתחילים חילופי ההאשמות ההדדיים: אבל הגאל המזורגג שלך שחט חקלאים כי הם לא הציגו את דגל קרדסיה! אבל את הרגת את כל המשפחה שלו! אבל אתם לא הייתם צריכים להיות על באג’ור מלכתחילה! לא אכפת לי אם היה לך פייזר ביד או שסתם גיהצת חולצות, כולכם הייתם אשמים וכולכם הייתם מטרות לגיטמיות! אבל אני בניגוד אלייך כן הורג את המטרות שלי בצורה שלא פוגעת באף אחד אחר! לי כן אכפת מההשלכות! אבל אני הייתי חיילת! (הצעקה הזו היא מה שבתמונה של הפרק) ואתה סתם זקן מריר שמחפש נקמה!</p>

<p>זו אחלה סצינה, כי בחיי שקשה להיות לטובת מישהו מהם בצורה מובהקת (אבל עדיין, הכיבוש הקרדסי לא הוצג מעולם בצורה אמביוולנטית, כך שכולנו חושבים שכל מי ששיתף איתו פעולה היה רע) ועוד יותר אחלה בגלל שקירה נשארת קירה - היא לא מתחרטת, והיא לא מצטערת והיא אפילו מתגאה. מזכיר לכם את Duet בסצינה שבה הגנרל-לכאורה-הקרדסי מתפאר במעשים שלו, רק בהיפוך תפקידים? שם הוא היה זיוף וכאן קירה היא הדבר האמיתי.</p>

<p>ואז אנחנו חוזרים בבת אחת על תמת ה”רוצח פסיכוטי קריפי” כשמתברר שבשם הדאגה שלו לאי-פגיעה בחפים מפשע, סילרן מתכנן לשלוף את התינוק החוצה לפני שיהרוג את קירה. רגע, מה? תקשיב, סילרן, זה כנראה לא עובד כמו שאתה חושב שזה עובד. מספיק לא אמין שממשרת מגהץ חליפות הפכת למתנקש המיומן בגלקסיה, עכשיו אתה גם רופא מוכשר שיסתדר עם מחסור בציוד רפואי בסיסי עבור ניתוח קיסרי וטיפול בפג? לא חשבת על זה עד הסוף, מה? נקמה שתכננת מראש במשך שנים רבות, ואתה מפעיל אותה בדיוק בפרק הזמן הקצר יחסית שבו פגיעה בקירה היא אמביוולנטית מוסרית עבורך? אם חשבתם שהטעות של היצור ההוא מ-The Assignment הייתה קולוסלית עוד לא ראיתם כלום.</p>

<p>אתם מבינים, כדי להציל את קירה מהפסיכופט הזה חייבים איזה צירוף נסיבות מופרך במיוחד. האופן שבו הוא מחזיק את קירה הוא באמצעות שדה כוח כלשהו. הוא כבר כמעט חותך לה את הגרון, ואז היא משכנעת אותו לתת לה סם הרדמה קודם. אחרי שהיא נרדמת, במקום לחתוך לה את הגרון הוא קודם כל <em>מוריד את שדה הכוח</em> בלי שום סיבה הגיונית לעשות את זה. סם ההרדמה לא עבד כי קירה לקחה את העשבים ההם שפורל ולופזה הביאו לה ובתחילת הפרק אמרו שהם נוגדים סמי הרדמה (זו הייתה הכנה נחמדה לרגע הזה, אני מודה) אז קירה נותנת לו בעיטה, משתלטת על איזה פייזר והורגת אותו. הטמטום של הסצינה ממש מעצבן כי מגיעות לנו יותר סצינות של “קירה בהריון כוכבת אקשן ולא צריכה אף אחד שיציל אותה” שלא יתבססו על טיפשות כזו.</p>

<p>אני אחסוך מכם התייחסות לשלל משחקי המילים של סילרן ואחר כך קירה על האור והחושך ואיך שהאור מאיר רק בחושך וכל מני הבלים כאלו. יש תסריטאים שצריך להסביר להם איפה עובר הגבול.</p>

<p>לסיכום, זה בטח לא היה פרק רע, אבל הוא קצת חלש יחסית לסטנדרט של העונה. רובו כולל עלילת מתח הכי סטנדרטית בעולם, שעובדת קשה כדי לחלץ מאיתנו דמעות; העימות בסוף שלו די מוצלח, אבל לא הולך רחוק מספיק כדי להיות אמביוולנטי באמת, ונפתר בצורה שקצת מעליבה את הצופים בחוסר ההגיון שלה. מצד שני, סוף סוף פרק קירה חדש! ולאור הכיוון שהוא הולך בו, אפשר לצפות לעוד ועוד פשעי מלחמה של קירה שנפגוש בעתיד! כיף!</p>

</div><a class="u-url" href="/ds9/S05/E11/The_Darkness_and_the_Light" hidden></a>
</article>

      </div>
    </main><footer class="site-footer h-card">
  <data class="u-url" href="/ds9/"></data>

  <div class="wrapper">

    <h2 class="footer-heading">גדי רואה DS9</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">גדי רואה DS9</li><li><a class="u-email" href="mailto:gadial@gmail.com">gadial@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://www.facebook.com/GadiWatchesDS9"><svg class="svg-icon"><use xlink:href="/ds9/assets/minima-social-icons.svg#facebook"></use></svg> <span class="username">GadiWatchesDS9</span></a></li></ul>
</div>

      <div class="footer-col footer-col-3">
        <p>יומן צפיה ב&quot;חלל עמוק 9&quot;</p>
      </div>
    </div>

  </div>

</footer>
</body>

</html>
