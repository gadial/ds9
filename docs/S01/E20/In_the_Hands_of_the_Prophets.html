<!DOCTYPE html>
<html lang="he" dir="rtl"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>עונה 1 פרק 20 – In the Hands of the Prophets | גדי רואה DS9</title>
<meta name="generator" content="Jekyll v3.8.5" />
<meta property="og:title" content="עונה 1 פרק 20 – In the Hands of the Prophets" />
<meta property="og:locale" content="en_US" />
<meta name="description" content="פרק סיום עונה טוב, עם בחירת נושא טובה, למרות שכזו שמעידה קצת על הפיזור של העונה הזו (אבל על כך – בסיכום העונה שיבוא בנפרד)." />
<meta property="og:description" content="פרק סיום עונה טוב, עם בחירת נושא טובה, למרות שכזו שמעידה קצת על הפיזור של העונה הזו (אבל על כך – בסיכום העונה שיבוא בנפרד)." />
<link rel="canonical" href="http://localhost:4000/ds9/S01/E20/In_the_Hands_of_the_Prophets" />
<meta property="og:url" content="http://localhost:4000/ds9/S01/E20/In_the_Hands_of_the_Prophets" />
<meta property="og:site_name" content="גדי רואה DS9" />
<meta property="og:type" content="article" />
<meta property="article:published_time" content="2013-07-08T22:34:14+03:00" />
<script type="application/ld+json">
{"headline":"עונה 1 פרק 20 – In the Hands of the Prophets","dateModified":"2013-07-08T22:34:14+03:00","datePublished":"2013-07-08T22:34:14+03:00","@type":"BlogPosting","mainEntityOfPage":{"@type":"WebPage","@id":"http://localhost:4000/ds9/S01/E20/In_the_Hands_of_the_Prophets"},"url":"http://localhost:4000/ds9/S01/E20/In_the_Hands_of_the_Prophets","description":"פרק סיום עונה טוב, עם בחירת נושא טובה, למרות שכזו שמעידה קצת על הפיזור של העונה הזו (אבל על כך – בסיכום העונה שיבוא בנפרד).","@context":"https://schema.org"}</script>
<!-- End Jekyll SEO tag -->
<link rel="stylesheet" href="/ds9/assets/main.css">
  <link rel="stylesheet" href="/ds9/assets/css/dialogue.css"><link type="application/atom+xml" rel="alternate" href="http://localhost:4000/ds9/feed.xml" title="גדי רואה DS9" /></head>
<body><header class="site-header" role="banner">

  <div class="wrapper"><a class="site-title" rel="author" href="/ds9/">גדי רואה DS9</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/ds9/about/">About</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">עונה 1 פרק 20 – In the Hands of the Prophets</h1>
    <p class="post-meta">
      <time class="dt-published" datetime="2013-07-08T22:34:14+03:00" itemprop="datePublished">Jul 8, 2013
      </time></p>
  </header>

  <div class="post-content e-content" itemprop="articleBody">
    
<p><img src="/ds9/assets/img/reviews/S01E20/Header.jpg" /></p>

<p>פרק סיום עונה טוב, עם בחירת נושא טובה, למרות שכזו שמעידה קצת על הפיזור של העונה הזו (אבל על כך – בסיכום העונה שיבוא בנפרד).</p>

<p>הפרק מתחיל בצורה הכי תמימה שרק אפשר – או’ברייאן אוכל סוכרייה על מקל עם אשתו קייקו, ומדבר על העוזרת החדשה והמוכשרת (והיפה, כמובן) שלו, שאותה ראינו לשניה וחצי גם בפרק הקודם. אותן שניה וחצי בפרק הקודם היו חסרות תוכן לגמרי ולא היה ברור בשביל מה הן היו שם, ועכשיו גם כן מזכירים את העוזרת? חשוד, חשוד. כתמיד, התסריטים של DS9 לא באמת יודעים מה זה עידון, למרות שהם מנסים.</p>

<p>אבל לא סביר שהפרק האחרון בעונה יעסוק בבוגדנויות של איש ישר כמו סרגל כמו או’ברייאן, כן? אז מייד אנחנו קופצים לשיעור בבית הספר של קייקו, שכנראה נזכרה רק עכשיו (שבעה חודשים אחרי תחילת הסדרה) לדבר על חור התולעת. ובתזמון ממוזל שכזה באמצע השיעור נכנסת פנימה אשת דת באג’ורית בכירה ומזדעזעת מכך שמדברים על אסגרד כאילו זה סתם מקום שהוא פלא מדעי ועם יישויות תבוניות רבות עוצמה שמסוגלת לראות את כל העתיד והעבר בבת אחת. חילול הקודש! וקייקו לא ממש מנסה לנקוט בגישת Why not both אלא מתווכחת. עם אשת דת. מתכון לפיצוץ.</p>

<p>רגע, אז ככה העונה הולכת להסתיים? לא עם איזה קרב גדול נגד פולשים מחור התולעת (אני בטוח שזה עוד יקרה), ולא עם איזה קרב גדול נגד הקרדסים (אני בטוח שזה עוד יקרה) ובלי אף ביקור של בורג (לא יקרה, נכון? תודה לאל) או השתוללות של Q או, לא יודע – תקרית דיפלומטית עם הרומלאנים? ארצות הברית במאה ה-19? קליפ-שואו שמתרחש בראש של רייקר? וואו, היו ל-TNG סופי עונה גרועים לפעמים.</p>

<p>אני די מרוצה שהם מסיימים את העונה ככה. ראשית, זו סגירת מעגל נחמדה עם הפרק הפותח, שאל ההשלכות שלו על הבאג’ורים לא ממש התייחסו עד כה, ובפרט לא אל מעמד הנביא החדש של סיסקו והדילמה שזה גורם לכלל הבאג’ורים (שמצד אחד סוגדים לחור התולעת ולכן רואים בסיסקו בעל מעמד מיוחד, ומצד שני לא ממש סובלים את הפדרציה). שנית, זה נחמד שהאויב הגדול של סוף העונה הוא דווקא הבאג’ורים עצמם; זה לא אויב שאפשר סתם לפצפץ אותו ולשכוח מזה.
אבל אי אפשר רק ויכוחים תיאולוגיים, ולכן או’ברייאן מגלה שהוא איבד את המהשמומברג שלו איפה שהוא. אבל או’ברייאן? לאבד? את המהשמומברג? זה שבאמצעותו אפשר לעקוף כל מנגנון הגנה בתחנה ומשום מה אי אפשר לבטל אותו מרחוק? לא ייתכן! אז או’ברייאן (והעוזרת הצעירה המוכשרת והיפה שלו, כמובן) מתחילים בחיפושים.</p>

<p>בינתיים, הויכוחים על עניין בית הספר נמשכים וקירה – באופן מאכזב למדי, מצדדת בטורקמדה הבאג’ורית (שבפועל נקראת ודק ווין). טוב, זה לא מפתיע במיוחד – כבר ראינו ב-Battle Lines את גודל ייראת הכבוד שיש לקירה כלפי אנשי הדת הבאג’ורים, אבל קאי אופקה הייתה מתונה וחביבה וטובת לב, ואנחנו רואים שטורקמדה היא לא בדיוק כזו ושבעצם לא הכל מושלם בדת הבאג’ורית. ומה בכלל ההיררכייה פה? אה, טוב ששאלתם: קאי זה כמו אפיפיור ו”ודק” זה כנראה כמו ארכיבישוף. או משהו. למה, למה מעצבים את זה על פי הנצרות? לא יכלתם לעשות משהו יותר מעניין? בכל מקרה, מאז שקאי אופקה הסתלקה לה נוצר חלל שלתוכו צריך לבחור את הקאי החדשה (או החדש, גם לגברים מותר) וטורקמדה היא אחת המועמדות, אבל לא חזקה במיוחד. אה, אז פרובוקציה למטרות צבירת כוח? בהחלט ייתכן. אז למה קירה טיפשה ועדיין מצדדת בה? איך היא קונה את הרטוריקה הזו?</p>

<p>קירה אומרת שאם קייקו מתעקשת להמשיך ללמד דברי כפירה בבית הספר שלה אולי צריך שני בתי ספר. סיסקו עונה לזה שזה בלתי אפשרי – אם הם יתחילו להפריד בין האינטרסים של הפדרציה והבאג’ורים… ולזה קירה עונה שהרבה מהאינטרסים של הפדרציה והבאג’ורים הם אכן נפרדים. אאוץ’. לא השגנו הרבה בשבעה החודשים האחרונים, מה?</p>

<p>סיסקו מציע ללמד את הפילוסופיה/דת הבאג’ורית יחד עם מה שקייקו כבר מלמדת (לגיטימי; DS9 היא בכל זאת תחנה באג’ורית ומתבקש שהם ידעו על הבאג’ורים והאמונות שלהם). קירה טוענת שלא ילך, כי קייקו מלמדת פילוסופיה שונה לגמרי. קייקו זועמת וטוענת שהיא לא מלמדת שום פילוסופיה אלא מדע טהור, וקירה עונה שמדע “טהור” בלי שום הקשר הוא פילוסופיה! טוב, חברים, מספיק עם ויכוח הפייסבוק הזה, אני חושב שהבהרתם את הנקודה.</p>

<p>בינתיים, במהלך חיפושיו אחרי המהשמומברג האבוד, או’ברייאן (והעוזרת המוכשרת, הצעירה והיפה שלו( מוצאים באיזו תעלת פלזמה שרידים של משהו שנראה כמו המהשמומברג, ושל עוזר אחר (לא מוכשר ולא יפה, לפחות לא במצב הצבירה הנוכחי שלו) של או’ברייאן שלא ברור מה לעזאזל הוא עשה שם. אה, תעלומה! כרגע זה נראה כמו תאונה, אבל האמנם? כשאו’ברייאן מעלה ספקות כאלו בקרב אנשי הצוות, אודו מייד קופץ על ההזדמנות כמוצא שלל רב ומתחיל בחקירה.</p>

<p>האווירה בתחנה מתחילה להתעכר סביב עניין בית הספר ואין אינדיקציה טובה לכך ממוכר הסוכריות על מקל שמסרב למכור לאו’ברייאן, מה שמרגיז את או’ברייאן מספיק כדי לבצע בו תפיסת צווארון זועמת. כן, כן, תגידו שהוא מגן על כבודה של אשתו, אני טוען שזה בגלל שנמנעה ממנו מנת הסוכר היומית שלו. אחר כך יש לנו עימות פומבי בין קייקו ובין טורקמדה שכמובן לא נגמר טוב. מישהו פה רוצה פיצוץ.</p>

<p>כדי למנוע פיצוץ, סיסקו ממהר לבאג’ור כדי לפגוש את ראש הפלג הדתי הבאג’ורי המתון, שככל הנראה הולך להתמנות לקאי הבא – ודק בריל. חייבים להודות שבאג’ור נראית פנטסטי בתור מקום שהושחת עד היסוד על ידי הקרדסים, אבל נעזוב את זה.
בריל אמנם סימפטי לסיסקו, אבל לא שש לעזור לו כרגע ורומז לו בעדינות שעדיף לחכות עם הבעות תמיכה פומביות בפדרציה עד שהוא יהיה קאי. למקרה שזה לא היה ברור לנו עד כה, עכשיו אנחנו רואים שהמערכת הדתית הבאג’ורית נגועה בפוליטיקה מזוהמת בדיוק כמו כולם. אחחח, קאי אופקה הסוותה את זה כל כך טוב.</p>

<p>בינתיים אנשי הצוות דנים על גורלו של העוזר ז”ל של או’ברייאן. על בסיס גילויים אלו ואחרים עושה רושם שהוא בכלל לא מת בתאונה אלא נורה עם פייזר, ולא בתוך תעלה זו או אחרת אלא בתוך אחד ההאנגרים של המעבורות. מה הוא עשה שם בארבע לפנות בוקר? “Apparently, he was getting murdered”. אחח, אודו אודו, אתה הדבר הכי טוב בסדרה הזו.</p>

<p>או’ברייאן ממשיך להסתובב עם העוזרת הצעירה והיפה והמוכשרת שלו לכל מקום ואנחנו זוכים לעוד סצינת מתח מיני שלהם שגורמת לו למלמל לעצמו “On your toes, O’brien”. אלוהים אדירים! לא רק אשתו קוראת לו או’ברייאן, גם הוא עצמו קורא לעצמו ככה!</p>

<p>עוד לא היה לנו קווארק בפרק, ולכן אודו הולך לפאב ומדסקס עניינים עם קווארק בחיפוש אחר הרוצח. הוא לא מעלה כלום בחכה פרט לעוד שלל ציטוטים משעשעים. למשל:</p>

<div class="dialogue">
    <ul>
        
        <li>
            <div class="image"><img src="/ds9/assets/img/dialogue/QUARK.jpg" /></div>
            <div class="text">
                <div>QUARK:</div>
                <div>You were looking for me? Don't tell me. There's a Bajoran convention on the station I didn't know about? Thanks, Odo. I need to call in more dabo girls </div>
            </div>
        </li>
        
        <li>
            <div class="image"><img src="/ds9/assets/img/dialogue/ODO.jpg" /></div>
            <div class="text">
                <div>ODO:</div>
                <div>It's not a convention. They're from an orthodox spiritual order coming to support Vedek Winn's efforts to keep the Bajoran children out of school. </div>
            </div>
        </li>
        
        <li>
            <div class="image"><img src="/ds9/assets/img/dialogue/QUARK.jpg" /></div>
            <div class="text">
                <div>QUARK:</div>
                <div>Orthodox? In that case, I'll need twice as many dabo girls. These spiritual types love those dabo girls.</div>
            </div>
        </li>
        
    </ul>
</div>

<p>וגם:</p>

<div class="dialogue">
    <ul>
        
        <li>
            <div class="image"><img src="/ds9/assets/img/dialogue/ODO.jpg" /></div>
            <div class="text">
                <div>ODO:</div>
                <div>What do you know about the murder of Ensign Aquino? </div>
            </div>
        </li>
        
        <li>
            <div class="image"><img src="/ds9/assets/img/dialogue/QUARK.jpg" /></div>
            <div class="text">
                <div>QUARK:</div>
                <div>You wound me. All the years together. I thought you knew me. Odo, I am not a killer. </div>
            </div>
        </li>
        
        <li>
            <div class="image"><img src="/ds9/assets/img/dialogue/ODO.jpg" /></div>
            <div class="text">
                <div>ODO:</div>
                <div>No, but most of your friends are. </div>
            </div>
        </li>
        
        <li>
            <div class="image"><img src="/ds9/assets/img/dialogue/QUARK.jpg" /></div>
            <div class="text">
                <div>QUARK:</div>
                <div>True, and I would gladly sell one of them to you if I could.</div>
            </div>
        </li>
        
    </ul>
</div>

<p>אבל לכל שעשוע יש סוף ואודו הולך לדבר עם או’ברייאן, ואחרי שהם מחליפים שתי מילים בית הספר של קייקו מתפוצץ. פיצוץ!</p>

<p>וואו, רגע ראשון של דפיקות לב בכל הסדרה, דומני. לא שפחדתי שיקרה משהו לקייקו (מהר מאוד מתברר שבית הספר היה ריק), ועדיין, לזה לא ציפיתי וגם לא לצורה שבה הפיצוץ הגיע בלי הודעה מוקדמת.</p>

<p>טורקמדה מגיעה להריסות בית הספר ויש לה את החוצפה לומר ש”The prophets have been kind today”, מה שגורם לסיסקו להתפוצץ עליה סופית ולהאשים אותה בפיצוץ. אחרי ויכוח קצר טורקמדה מאשימה של סיסקו בכך שהוא והפדרציה שלו רוצים להשמיד את הבאג’ורים. זה מוביל את סיסקו לנאום נאום מפוצץ על אחווה ושלום בין גלקטיים, או לפחות על זה שהבאג’ורים שעובדים על התחנה מכירים את הפדרציה ומבינים שהיא לא האויב. זה נאום שהיה מתאים רק בסוף העונה ואפילו לא רגע אחד קודם.</p>

<p>ואז התסריטאים מפשלים. בגדול. העוזרת של או’ברייאן נשארת לעמוד אחרי הנאום ונותנת בטורקמדה מבט רב משמעות. זה בפני עצמו היה יותר מדי, אבל אחר כך יש לנו סצינה עם שתיהן לבד שבה העוזרת נחשפת במפורש בתור המשרתת הנינג’ה של טורקמדה ונרמז לנו שהיא הולכת לחסל מישהו בקרוב. וזה, רבותי, הצעד התסריטאי המטומטם ביותר בעונה כולה.
אני לא מבין מה הלך כאן. כלומר, לפחות שלושה אנשים בעלי אחריות עברו על החלק הזה של הפרק – התסריטאי, הבמאי והעורך. אפילו אם זה כבר צולם, זה עדיין יכל להישאר על רצפת חדר העריכה. אלו 50 שניות שבהן יכלנו לשמוע את אודו וקווארק מחליפים עוד חידודים, ובמקום זה הם מתעקשים להרוס את מה שהייתה אמורה להיות ההפתעה הגדולה של הפרק – כל כך גדולה, שניסו (באופן גמלוני) לבנות אותה כבר מהפרק הקודם. למען הנביאים! כאלו תגליות צריך לחשוף ברגע הקליימקס של הפרק ולא שניה אחת לפני כן!</p>

<p>טוב, סליחה, אבל מי המטרה של המתנקשת שלנו? באופן לא מפתיע, הפיצוץ בבית הספר גורם לודק בליל לעבור לתמיכה מוצהרת בסיסקו ולבוא לתחנה כדי לנאום נאומים. או’ברייאן מצליח להבין ברגע האחרון מי עומדת מאחורי הרצח של העוזר (שגילה אותה כשהיא ניסתה להכין לעצמה דרך מילוט עבור ההתנקשות המתוכננת) ומה התעלולים הנוכחיים שלה, הוא מזהיר את סיסקו, והלה, במקום לסלק את בליל מייד מהבמה באמצע הנאום שלו מעדיף לבהות באימה בקהל, לזהות את המתנקשת ברגע האחרון, לצרוח “לאאאאאאא” ולקפוץ עליה בהילוך איטי (בתמונה). היא מחטיאה, סיסקו עוצר אותה והכל בא על מקומו בשלום – פרט כמובן לעובדה המצערת שטורקמדה, שעמדה מאחורי הכל, יוצאת מהעניין בלי שריטה.</p>

<p>קירה בדכאון כשהיא תופסת אילו תעלולים המנהיגה הדתית הנערצת שלה עשתה. פעם הכל היה כל כך פשוט – בני האדם נלחמו כדי לגרש את התלת-רגלים, ו… אה… סליחה, קירה נלחמה בביצות עם הבאג’ורים כדי לגרש את הקרדסים, והנה פתאום הבאג’ורים בשלטון וכל הגועל שלהם מתחיל לצאת החוצה, וקירה תקועה על תחנת חלל בהנהגת הפדרציה, שומרת על חור תולעת לרביע אחר של הגלקסיה… אבל היא אומרת לסיסקו שהוא צדק בנאום שלו, ושהפדרציה היא לא השטן. העונה נגמרת בנימה אופטימית מהוססת.</p>

<p>בסך הכל פרק מוצלח, למעט העובדה שהתסריטאים שוב טרחו להרוס כל שביב של הפתעה אפשרית בו על ידי חשיפה לא מוצדקת של הקלפים שלהם. כאמור, אהבתי את העובדה שהם סיימו את העונה בפרק שבו האויב הוא לא בדיוק מישהו מבחוץ (אם כי אולי היה יותר נחמד אם האויב היה ממש מבפנים, ולא היה דמוני כל כך) ואהבתי את סגירת המעגל.</p>

<p>בפעם הבאה: פוסט סיכום של העונה כולה!</p>

  </div><a class="u-url" href="/ds9/S01/E20/In_the_Hands_of_the_Prophets" hidden></a>
</article>

      </div>
    </main><footer class="site-footer h-card">
  <data class="u-url" href="/ds9/"></data>

  <div class="wrapper">

    <h2 class="footer-heading">גדי רואה DS9</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">גדי רואה DS9</li><li><a class="u-email" href="mailto:gadial@gmail.com">gadial@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/jekyll"><svg class="svg-icon"><use xlink:href="/ds9/assets/minima-social-icons.svg#github"></use></svg> <span class="username">jekyll</span></a></li><li><a href="https://www.twitter.com/jekyllrb"><svg class="svg-icon"><use xlink:href="/ds9/assets/minima-social-icons.svg#twitter"></use></svg> <span class="username">jekyllrb</span></a></li></ul>
</div>

      <div class="footer-col footer-col-3">
        <p>Write an awesome description for your new site here. You can edit this line in _config.yml. It will appear in your document head meta (for Google search results) and in your feed.xml site description.</p>
      </div>
    </div>

  </div>

</footer>
</body>

</html>
